<?xml version="1.0" encoding="UTF-8"?>

<document book="eua" title="Matthew">

<span type='header'>
%&lt;W\Т МАТFЕ'А СТ~О'Е БЛАГОВJЬСТВОВА'НIЕ%&gt;


</span>

<span type='prepend'>
%&lt;Ѡ\Т МАТѲЕ́А СТ҃О́Е БЛАГОВѢСТВОВА́НIЕ%&gt;


</span>
<span type='chapter' num='1'>
%&lt;Глава̀ а҃.%&gt;
</span>

<span type='prepend'>


%&lt;(пнⷣе)%&gt; %&lt;(заⷱ҇ а҃)%&gt;
</span>
<span type='verse' num='1'>
%&lt;К%&gt;ни́га{%&lt;Недѣ́лѧ 
предⸯ ржⷭ҇тво́мъ хрⷭ҇то́вымъ ст҃ы́хъ ѻ҆ц҃ъ.%&gt;} родства̀ 
і҆и҃са хрⷭ҇та̀, сн҃а дв҃дова, сн҃а а҆враа́млѧ.
</span>
<span type='verse' num='2'>
А҆враа́мъ 
родѝ і҆саа́ка. і҆саа́къ же родѝ і҆а́кѡва. і҆а́кѡвъ же 
родѝ і҆ꙋ́дꙋ, и҆ бра́тїю є҆гѡ̀.
</span>
<span type='verse' num='3'>
I҆ꙋ́да же родѝ фаре́са 
и҆ за́ра ѿ ѳама́ры. фаре́съ же родѝ є҆срѡ́ма. є҆срѡ́мъ 
же родѝ а҆ра́ма.
</span>
<span type='verse' num='4'>
А҆ра́мъ же родѝ а҆мїнада́ва. 
а҆мїнада́въ же родѝ наассѡ́на. наассѡ́нъ же родѝ салмѡ́на. 

</span>
<span type='verse' num='5'>
Салмѡ́нъ же родѝ воо́за ѿ раха́вы. воо́зъ же родѝ 
ѡ҆ви́да ѿ рꙋ́ѳы. ѡ҆ви́дъ же родѝ і҆ессе́а.
</span>
<span type='verse' num='6'>
I҆ессе́й же 
родѝ дв҃да цр҃ѧ̀. дв҃дъ же цр҃ь родѝ соломѡ́на ѿ 
ѹ҆рі́ины.
</span>
<span type='verse' num='7'>
Соломѡ́нъ же родѝ ровоа́ма. ровоа́мъ же 
родѝ а҆ві́а. а҆ві́а же родѝ а҆́са.
</span>
<span type='verse' num='8'>
А҆́са же родѝ 
і҆ѡсафа́та. і҆ѡсафа́тъ же родѝ і҆ѡра́ма. і҆ѡра́мъ же родѝ 
ѻ҆зі́ю.
</span>
<span type='verse' num='9'>
Ѻ҆зі́а же родѝ і҆ѡаѳа́ма. і҆ѡаѳа́мъ же родѝ 
а҆ха́за. а҆ха́зъ же родѝ є҆зекі́ю.
</span>
<span type='verse' num='10'>
Е҆зекі́а же родѝ 
манассі́ю. манассі́а же родѝ а҆мѡ́на. (л. ѳ҃ ѡ҆б.) а҆мѡ́нъ 
же родѝ і҆ѡсі́ю.
</span>
<span type='verse' num='11'>
꙾I҆ѡсі́а же родѝ і҆ехо́нїю, и҆ 
бра́тїю є҆гѡ̀, въ преселе́нїе вавѷлѡ́нское꙾{сⷯ҇ а҃і въ 
нѣ́к. гре́ч.: ꙾ I҆ѡсі́а же родѝ і҆ѡакі́ма, и҆ бра́тїю 
є҆гѡ̀, і҆ѡаки́мъ же родѝ і҆ехо́нїю въ преселе́нїе 
вавѷлѡ́нское꙾}.
</span>
<span type='verse' num='12'>
По преселе́нїи же вавѷлѡ́нстѣмъ, 
і҆ехо́нїа родѝ салаѳі́илѧ. салаѳі́иль же родѝ зорова́велѧ. 

</span>
<span type='verse' num='13'>
Зорова́вель же родѝ а҆вїꙋ́да. а҆вїꙋ́дъ же родѝ 
є҆лїакі́ма. є҆лїакі́мъ же родѝ а҆зѡ́ра.
</span>
<span type='verse' num='14'>
А҆зѡ́ръ же 
родѝ садѡ́ка. садѡ́къ же родѝ а҆хі́ма. а҆хі́мъ же родѝ 
є҆лїꙋ́да.
</span>
<span type='verse' num='15'>
Е҆лїꙋ́дъ же родѝ є҆леаза́ра. є҆леаза́ръ 
же родѝ матѳа́на. матѳа́нъ же родѝ і҆а́кѡва.
</span>
<span type='verse' num='16'>
I҆а́кѡвъ 
же родѝ і҆ѡ́сифа, мꙋ́жа мр҃і́ина, и҆зⸯ неѧ́же роди́сѧ 
і҆и҃съ, глаго́лемый хрⷭ҇то́съ.
</span>
<span type='verse' num='17'>
Всѣ́хъ же родѡ́въ ѿ 
а҆враа́ма до дв҃да, ро́дове четырена́десѧте, и҆ ѿ дв҃да до 
преселе́нїѧ вавѷлѡ́нскагѡ, ро́дове четырена́десѧте, и҆ ѿ 
преселе́нїѧ вавѷлѡ́нскагѡ до хрⷭ҇та̀, ро́дове 
четырена́десѧте.

%&lt;(заⷱ҇ в҃)%&gt;
</span>
<span type='verse' num='18'>
%&lt;I҆%&gt;и҃съ хрⷭ҇то́во 
ржⷭ҇тво̀%&lt;*%&gt;{%&lt;На ѹ҆́трени ржⷭ҇тва̀ хрⷭ҇то́ва: I҆%&gt;и҃съ 
хрⷭ҇то́во ржⷭ҇тво̀%&lt;* Сїе́ же и҆ на а҃-мъ часѣ̀ въ 
на́вечерїи ржⷭ҇тва̀ хрⷭ҇то́ва.%&gt;} си́це бѣ̀: ѡ҆брꙋче́ннѣй 
ѹ҆́бѡ бы́вши мт҃ри є҆гѡ̀ мр҃і́и і҆ѡ́сифови, пре́жде да́же 
не сни́тисѧ и҆́ма, ѡ҆брѣ́тесѧ и҆мꙋ́щи во чре́вѣ ѿ дх҃а 
ст҃а.
</span>
<span type='verse' num='19'>
I҆ѡ́сифъ же мꙋ́жъ є҆ѧ̀ пра́веденъ сы́й и҆ не 
хотѧ̀ є҆ѧ̀ ѡ҆бличи́ти, восхотѣ̀ та́й пꙋсти́ти ю҆̀.
</span>
<span type='verse' num='20'>
Сїѧ̑ 
же є҆мꙋ̀ помы́слившꙋ, сѐ а҆́гг҃лъ гдⷭ҇нь во снѣ̀ ꙗ҆ви́сѧ 
є҆мꙋ̀, глаго́лѧ: і҆ѡ́сифе сы́не дв҃довъ, не ѹ҆бо́йсѧ 
прїѧ́ти марїа́мъ жены̀ твоеѧ̀: ро́ждшее бо сѧ въ не́й ѿ 
дх҃а є҆́сть ст҃а.
</span>
<span type='verse' num='21'>
Роди́тъ же сн҃а, и҆ нарече́ши и҆́мѧ 
є҆мꙋ̀ і҆и҃съ, то́й бо спасе́тъ лю́ди своѧ̀ ѿ грѣ̑хъ 
и҆́хъ.
</span>
<span type='verse' num='22'>
Сїе́ же всѐ бы́сть, да сбꙋ́детсѧ рече́нное ѿ 
гдⷭ҇а проро́комъ, глаго́лющимъ:
</span>
<span type='verse' num='23'>
Сѐ дв҃а во чре́вѣ 
прїи́метъ, и҆ роди́тъ сн҃а, и҆ нарекꙋ́тъ и҆́мѧ є҆мꙋ̀ 
є҆мманꙋ́илъ, є҆́же є҆́сть сказа́емо, съ на́ми (л. і҃) 
бг҃ъ.
</span>
<span type='verse' num='24'>
Воста́въ же і҆ѡ́сифъ ѿ сна̀, сотворѝ ꙗ҆́коже 
повелѣ̀ є҆мꙋ̀ а҆́гг҃лъ гдⷭ҇нь: и҆ прїѧ́тъ женꙋ̀ свою̀, 

</span>
<span type='verse' num='25'>
И҆ не зна́ѧше є҆ѧ̀, до́ндеже родѝ сн҃а своего̀ 
пе́рвенца, и҆ наречѐ и҆́мѧ є҆мꙋ̀ і҆и҃съ.

%&lt;Коне́цъ недѣ́ли, и҆ ѹ҆́трени, и҆ а҃-мꙋ часꙋ̀.%&gt;


</span>
<span type='chapter' num='2'>
%&lt;Глава̀ в҃.%&gt;
</span>

<span type='prepend'>


%&lt;(заⷱ҇ г҃)%&gt; [а҃]
</span>
<span type='verse' num='1'>
%&lt;I҆%&gt;и҃сꙋ же%&lt;*%&gt;{%&lt;На лїтꙋргі́и 
ржⷭ҇тва̀ хрⷭ҇то́ва: I҆%&gt;и҃сꙋ%&lt;* Сїе́ же и҆ на ѕ҃-мъ часѣ̀, 
въ на́вечерїи ржⷭ҇тва̀ хрⷭ҇то́ва.%&gt;} ро́ждшꙋсѧ въ виѳлее́мѣ 
і҆ꙋде́йстѣмъ, во днѝ и҆́рѡда царѧ̀, сѐ волсвѝ ѿ 
востѡ́къ прїидо́ша во і҆ерꙋсали́мъ,
</span>
<span type='verse' num='2'>
Глаго́люще: гдѣ́ 
є҆сть рожде́йсѧ цр҃ь і҆ꙋде́йскїй; ви́дѣхомъ бо ѕвѣздꙋ̀ 
є҆гѡ̀ на восто́цѣ, и҆ прїидо́хомъ поклони́тисѧ є҆мꙋ̀.
</span>
<span type='verse' num='3'>

Слы́шавъ же и҆́рѡдъ ца́рь, смꙋти́сѧ, и҆ всѧ̀ і҆ерꙋсали́ма съ 
ни́мъ.
</span>
<span type='verse' num='4'>
И҆ собра́въ всѧ̀ первосвѧще́нники, и҆ кни́жники 
людскі́ѧ, вопроша́ше ѿ ни́хъ: гдѣ̀ хрⷭ҇то́съ ражда́етсѧ; 

</span>
<span type='verse' num='5'>
Ѻ҆ни́ же реко́ша є҆мꙋ̀: въ виѳлее́мѣ і҆ꙋде́йстѣмъ. 
та́кѡ бо пи́сано є҆́сть проро́комъ:
</span>
<span type='verse' num='6'>
И҆ ты̀ виѳлее́ме 
землѐ і҆ꙋ́дова, ничи́мже ме́ньши є҆сѝ во влады́кахъ 
і҆ꙋ́довыхъ: и҆зⸯ тебе́ бо и҆зы́детъ во́ждь, и҆́же 
ѹ҆пасе́тъ лю́ди моѧ̀ і҆и҃лѧ.
</span>
<span type='verse' num='7'>
Тогда̀ и҆́рѡдъ та́й 
призва̀ волхвы̀, и҆ и҆спытова́ше ѿ ни́хъ вре́мѧ 
ꙗ҆́вльшїѧсѧ ѕвѣзды̀.
</span>
<span type='verse' num='8'>
И҆ посла́въ и҆̀хъ въ виѳлее́мъ, 
речѐ: ше́дше и҆спыта́йте и҆звѣ́стнѡ ѡ҆ ѻ҆троча́ти: 
є҆гда́ же ѡ҆брѧ́щете, возвѣсти́те мѝ, ꙗ҆́кѡ да и҆ а҆́зъ 
ше́дъ поклоню́сѧ є҆мꙋ̀.
</span>
<span type='verse' num='9'>
Ѻ҆ни́ же послꙋ́шавше царѧ̀, 
и҆до́ша. и҆ сѐ ѕвѣзда̀, ю҆́же ви́дѣша на восто́цѣ, 
и҆дѧ́ше предⸯ ни́ми, (л. і҃ ѡ҆б.) до́ндеже прише́дши ста̀ 
верхꙋ̀, и҆дѣ́же бѣ̀ ѻ҆троча̀.
</span>
<span type='verse' num='10'>
Ви́дѣвше же ѕвѣздꙋ̀, 
возра́довашасѧ ра́достїю ве́лїею ѕѣлѡ̀.
</span>
<span type='verse' num='11'>
И҆ прише́дше 
въ хра́минꙋ, ви́дѣша ѻ҆троча̀ съ мр҃і́ею мт҃рїю є҆гѡ̀, и҆ 
па́дше поклони́шасѧ є҆мꙋ̀: и҆ ѿве́рзше сокрѡ́вища своѧ̀, 
принесо́ша є҆мꙋ̀ да́ры: зла́то, и҆ лїва́нъ, и҆ смѵ́рнꙋ. 

</span>
<span type='verse' num='12'>
И҆ вѣ́сть прїе́мше во снѣ̀, не возврати́тисѧ ко 
и҆́рѡдꙋ, и҆ны́мъ пꙋте́мъ ѿидо́ша во странꙋ̀ свою̀.

%&lt;Коне́цъ лїтꙋргі́и, и҆ ѕ҃-мꙋ часꙋ̀.%&gt;

%&lt;(заⷱ҇ д҃)%&gt;
</span>
<span type='verse' num='13'>
%&lt;Ѿ%&gt;ше́дшымъ же и҆̀мъ,%&lt;*%&gt;{%&lt;На 
ѳ҃-мъ часѣ̀ въ на́вечерїи ржⷭ҇тва̀ хрⷭ҇то́ва: Ѿ%&gt;ше́дшымъ 
волхвѡ́мъ,%&lt;* Сїе́ же деке́мврїа въ к҃ѕ де́нь, и҆ недѣ́лѧ 
по ржⷭ҇твѣ̀ хрⷭ҇то́вѣ, и҆ ст҃ы̑мъ младе́нцємъ.%&gt;} сѐ 
а҆́гг҃лъ гдⷭ҇нь во снѣ̀ ꙗ҆ви́сѧ і҆ѡ́сифꙋ, глаго́лѧ: 
воста́въ поимѝ ѻ҆троча̀ и҆ мт҃рь є҆гѡ̀, и҆ бѣжѝ во 
є҆гѵ́петъ, и҆ бꙋ́ди та́мѡ, до́ндеже рекꙋ́ ти: хо́щетъ бо 
и҆́рѡдъ и҆ска́ти ѻ҆троча́те, да погꙋби́тъ є҆̀.
</span>
<span type='verse' num='14'>
Ѻ҆́нъ 
же воста́въ, поѧ́тъ ѻ҆троча̀ и҆ мт҃рь є҆гѡ̀ но́щїю, и҆ 
ѿи́де во є҆гѵ́петъ.
</span>
<span type='verse' num='15'>
И҆ бѣ̀ та́мѡ до ѹ҆ме́ртвїѧ 
и҆́рѡдова, да сбꙋ́детсѧ рече́нное ѿ гдⷭ҇а проро́комъ 
глаго́лющимъ: ѿ є҆гѵ́пта воззва́хъ сн҃а моего̀. [в҃]
</span>
<span type='verse' num='16'>

Тогда̀ и҆́рѡдъ ви́дѣвъ, ꙗ҆́кѡ порꙋ́ганъ бы́сть ѿ 
волхвѡ́въ, разгнѣ́васѧ ѕѣлѡ̀, и҆ посла́въ и҆збѝ всѧ̀ 
дѣ́ти сꙋ́щыѧ въ виѳлее́мѣ, и҆ во всѣ́хъ предѣ́лѣхъ 
є҆гѡ̀, ѿ двою̀ лѣ́тꙋ и҆ нижа́йше, по вре́мени, є҆́же 
и҆звѣ́стнѡ и҆спыта̀ ѿ волхвѡ́въ.
</span>
<span type='verse' num='17'>
Тогда̀ сбы́стсѧ 
рече́нное і҆еремі́емъ проро́комъ, глаго́лющимъ:
</span>
<span type='verse' num='18'>
Гла́съ 
(л. а҃і) въ ра́мѣ слы́шанъ бы́сть, пла́чь, и҆ рыда́нїе, и҆ 
во́пль мно́гъ: рахи́ль пла́чꙋщисѧ ча́дъ свои́хъ, и҆ не 
хотѧ́ше ѹ҆тѣ́шитисѧ, ꙗ҆́кѡ не сꙋ́ть.
</span>
<span type='verse' num='19'>
Ѹ҆ме́ршꙋ же 
и҆́рѡдꙋ, сѐ а҆́гг҃лъ гдⷭ҇нь во снѣ̀ ꙗ҆ви́сѧ і҆ѡ́сифꙋ во 
є҆гѵ́птѣ,
</span>
<span type='verse' num='20'>
Глаго́лѧ: воста́въ поимѝ ѻ҆троча̀ и҆ мт҃рь 
є҆гѡ̀, и҆ и҆дѝ въ зе́млю і҆и҃левꙋ, и҆зомро́ша бо и҆́щꙋщїи 
дꙋ́шꙋ ѻ҆троча́те.
</span>
<span type='verse' num='21'>
Ѻ҆́нъ же воста́въ, поѧ́тъ ѻ҆троча̀ 
и҆ мт҃рь є҆гѡ̀, и҆ прїи́де въ зе́млю і҆и҃левꙋ.
</span>
<span type='verse' num='22'>
Слы́шавъ 
же, ꙗ҆́кѡ а҆рхела́й ца́рствꙋетъ во і҆ꙋде́и, вмѣ́стѡ 
и҆́рѡда ѻ҆тца̀ своегѡ̀, ѹ҆боѧ́сѧ та́мѡ и҆тѝ: вѣ́сть же 
прїе́мъ во снѣ̀, ѿи́де въ предѣ́лы галїле́йскїѧ.
</span>
<span type='verse' num='23'>
И҆ 
прише́дъ всели́сѧ во гра́дѣ нарица́емѣмъ назаре́тъ: ꙗ҆́кѡ 
да сбꙋ́детсѧ рече́нное проро́ки, ꙗ҆́кѡ назѡре́й нарече́тсѧ.

%&lt;Коне́цъ недѣ́ли, и҆ младе́нцємъ, и҆ ѳ҃-мꙋ часꙋ̀.%&gt;


</span>
<span type='chapter' num='3'>
%&lt;Глава̀ г҃.%&gt;
</span>

<span type='prepend'>


%&lt;(заⷱ҇ є҃)%&gt;
</span>
<span type='verse' num='1'>
%&lt;В%&gt;о дни́ же ѻ҆́ны%&lt;*%&gt;{%&lt;Сꙋббѡ́та 
предⸯ просвѣще́нїемъ: В%&gt;о вре́мѧ ѻ҆́но,%&lt;* Сїѐ и҆ на 
а҃-мъ часѣ̀ въ на́вечерїи ст҃а́гѡ бг҃оѧвле́нїѧ.%&gt;} прїи́де 
і҆ѡа́ннъ крⷭ҇ти́тель, проповѣ́даѧ въ пꙋсты́ни і҆ꙋде́йстѣй, 

</span>
<span type='verse' num='2'>
И҆ глаго́лѧ: пока́йтесѧ, прибли́жи бо сѧ црⷭ҇твїе 
нбⷭ҇ное.
</span>
<span type='verse' num='3'>
Се́й бо є҆́сть рече́нный и҆са́їемъ проро́комъ, 
глаго́лющимъ: гла́съ вопїю́щагѡ въ пꙋсты́ни, ѹ҆гото́вайте 
пꙋ́ть гдⷭ҇нь, пра́вы твори́те стєзѝ є҆гѡ̀.
</span>
<span type='verse' num='4'>
Са́мъ же 
і҆ѡа́ннъ и҆мѧ́ше ри́зꙋ свою̀ ѿ вла̑съ вельблꙋ́ждь, и҆ 
по́ѧсъ ѹ҆сме́нъ ѡ҆ чреслѣ́хъ свои́хъ: снѣ́дь же є҆гѡ̀ 
бѣ̀ прꙋ́жїе и҆ ме́дъ ди́вїй.
</span>
<span type='verse' num='5'>
Тогда̀ и҆схожда́ше къ 
немꙋ̀ і҆ерꙋсали́ма, и҆ всѧ̀ і҆ꙋде́а, и҆ всѧ̀ страна̀ 
і҆ѻрда́нскаѧ:
</span>
<span type='verse' num='6'>
И҆ креща́хꙋсѧ во (л. а҃і ѡ҆б.) 
і҆ѻрда́нѣ ѿ негѡ̀, и҆сповѣ́дающе грѣхѝ своѧ̀.
</span>
<span type='verse' num='7'>

Ви́дѣвъ же [і҆ѡа́ннъ] мно́ги фарїсе́и и҆ саддꙋке́и грѧдꙋ́щѧ 
на креще́нїе є҆гѡ̀, речѐ и҆̀мъ: рождє́нїѧ є҆хі́днова, 
кто̀ сказа̀ ва́мъ бѣжа́ти ѿ бꙋ́дꙋщагѡ гнѣ́ва;
</span>
<span type='verse' num='8'>

Сотвори́те ѹ҆́бѡ пло́дъ досто́инъ покаѧ́нїѧ.
</span>
<span type='verse' num='9'>
И҆ не 
начина́йте глаго́лати въ себѣ̀: ѻ҆ц҃а̀ и҆́мамы а҆враа́ма. 
глаго́лю бо ва́мъ, ꙗ҆́кѡ мо́жетъ бг҃ъ ѿ ка́менїѧ сегѡ̀ 
воздви́гнꙋти ча̑да а҆враа́мꙋ.
</span>
<span type='verse' num='10'>
Ѹ҆же́ бо и҆ сѣки́ра при 
ко́рени дре́ва лежи́тъ: всѧ́ко ѹ҆́бѡ дре́во, є҆́же не 
твори́тъ плода̀ добра̀, посѣка́емо быва́етъ, и҆ во ѻ҆́гнь 
вмета́емо.
</span>
<span type='verse' num='11'>
А҆́зъ ѹ҆́бѡ креща́ю вы̀ водо́ю въ 
покаѧ́нїе: грѧды́й же по мнѣ̀, крѣ́плїй менѐ є҆́сть, 
є҆мꙋ́же нѣ́смь досто́инъ сапогѝ понестѝ. то́й вы̀ 
крⷭ҇ти́тъ дх҃омъ ст҃ы́мъ꙾꙾{꙾и҆ ѻ҆гне́мъ꙾[лꙋкѝ г҃, ст. 
ѕ҃і].}.

%&lt;Коне́цъ сꙋббѡ́тѣ, и҆ а҃-мꙋ часꙋ̀.%&gt;


</span>
<span type='verse' num='12'>
Е҆мꙋ́же лопа́та въ рꙋцѣ̀ є҆гѡ̀, и҆ потреби́тъ 
гꙋмно̀ своѐ, и҆ собере́тъ пшени́цꙋ свою̀ въ жи́тницꙋ, 
пле́вы же сожже́тъ ѻ҆гне́мъ негаса́ющимъ.

%&lt;(заⷱ҇ ѕ҃)%&gt;
</span>
<span type='verse' num='13'>
%&lt;Т%&gt;огда̀ прихо́дитъ%&lt;*%&gt;{%&lt;На 
ст҃о́е бг҃оѧвле́нїе, на лїтꙋргі́и: В%&gt;о вре́мѧ ѻ҆́но, 
прїи́де%&lt;* Сїѐ и҆ на ѳ҃-мъ часѣ̀, въ на́вечерїи ст҃а́гѡ 
бг҃оѧвле́нїѧ.%&gt;} і҆и҃съ ѿ галїле́и на і҆ѻрда́нъ ко 
і҆ѡа́ннꙋ, крⷭ҇ти́тисѧ ѿ негѡ̀.
</span>
<span type='verse' num='14'>
I҆ѡа́ннъ же 
возбранѧ́ше є҆мꙋ̀, глаго́лѧ: а҆́зъ тре́бꙋю тобо́ю 
крⷭ҇ти́тисѧ, и҆ ты́ ли грѧде́ши ко мнѣ̀;
</span>
<span type='verse' num='15'>
Ѿвѣща́въ 
же і҆и҃съ речѐ къ немꙋ̀: ѡ҆ста́ви ны́нѣ, та́кѡ бо подо́бно 
є҆́сть на́мъ и҆спо́лнити всѧ́кꙋ пра́вдꙋ. тогда̀ ѡ҆ста́ви 
є҆го̀.
</span>
<span type='verse' num='16'>
И҆ крⷭ҇ти́всѧ і҆и҃съ взы́де а҆́бїе ѿ воды̀: 
и҆ сѐ ѿверзо́шасѧ (л. в҃і) є҆мꙋ̀ нб҃са̀, и҆ ви́дѣ дх҃а 
бж҃їѧ сходѧ́ща ꙗ҆́кѡ го́лꙋбѧ, и҆ грѧдꙋ́ща на него̀.
</span>
<span type='verse' num='17'>
И҆ 
сѐ гла́съ съ нб҃сѐ глаго́лѧ: се́й є҆́сть сн҃ъ мо́й 
возлю́бленный, ѡ҆ не́мже благоволи́хъ.

%&lt;Коне́цъ бг҃оѧвле́нїю, и҆ ѳ҃-мꙋ часꙋ̀.%&gt;


</span>
<span type='chapter' num='4'>
%&lt;Глава̀ д҃.%&gt;
</span>

<span type='prepend'>


%&lt;(заⷱ҇ з҃)%&gt;
</span>
<span type='verse' num='1'>
%&lt;Т%&gt;огда̀ і҆и҃съ возведе́нъ 
бы́сть%&lt;*%&gt;{%&lt;Сꙋббѡ́та по просвѣще́нїи: В%&gt;о вре́мѧ ѻ҆́но, 
возведе́нъ бы́сть і҆и҃съ%&lt;*%&gt;} дх҃омъ въ пꙋсты́ню, 
и҆скꙋси́тисѧ ѿ дїа́вола.
</span>
<span type='verse' num='2'>
И҆ пости́всѧ дні́й 
четы́ридесѧть, и҆ но́щїй четы́ридесѧть, послѣдѝ взалка̀. 

</span>
<span type='verse' num='3'>
И҆ пристꙋ́пль къ немꙋ̀ и҆скꙋси́тель, речѐ: а҆́ще сн҃ъ 
є҆сѝ бж҃їй, рцы̀, ꙗ҆́кѡ да ка́менїе сїѐ хлѣ́бы бꙋ́дꙋтъ. 

</span>
<span type='verse' num='4'>
Ѻ҆́нъ же ѿвѣща́въ речѐ: пи́сано є҆́сть, не ѡ҆ 
хлѣ́бѣ є҆ди́номъ жи́въ бꙋ́детъ человѣ́къ, но ѡ҆ всѧ́комъ 
глаго́лѣ и҆сходѧ́щемъ и҆зоꙋ́стъ бж҃їихъ.
</span>
<span type='verse' num='5'>
Тогда̀ поѧ́тъ 
є҆го̀ дїа́волъ во ст҃ы́й гра́дъ, и҆ поста́ви є҆го̀ на 
крилѣ̀ церко́внѣмъ,
</span>
<span type='verse' num='6'>
И҆ глаго́ла є҆мꙋ̀: а҆́ще сн҃ъ 
є҆сѝ бж҃їй, ве́рзисѧ ни́зꙋ. пи́сано бо є҆́сть: ꙗ҆́кѡ 
а҆́гг҃лѡмъ свои́мъ заповѣ́сть ѡ҆ тебѣ̀ сохрани́ти тѧ̀, и҆ 
на рꙋка́хъ во́зⸯмꙋтъ тѧ̀, да не когда̀ преткне́ши ѡ҆ 
ка́мень но́гꙋ твою̀.
</span>
<span type='verse' num='7'>
Рече́ же є҆мꙋ̀ і҆и҃съ: па́ки 
пи́сано є҆́сть: не и҆скꙋ́сиши гдⷭ҇а бг҃а твоегѡ̀.
</span>
<span type='verse' num='8'>
Па́ки 
поѧ́тъ є҆го̀ дїа́волъ на горꙋ̀ высокꙋ̀ ѕѣлѡ̀, и҆ показа̀ 
є҆мꙋ̀ всѧ̀ ца̑рствїѧ мі́ра, и҆ сла́вꙋ и҆́хъ.
</span>
<span type='verse' num='9'>
И҆ глаго́ла 
є҆мꙋ̀: сїѧ̑ всѧ̑ тебѣ̀ да́мъ, а҆́ще па́дъ поклони́ши ми 
сѧ.
</span>
<span type='verse' num='10'>
Тогда̀ глаго́ла є҆мꙋ̀ і҆и҃съ: и҆дѝ за мно́ю 
сатано̀. (л. в҃і ѡ҆б.) пи́сано бо є҆́сть: гдⷭ҇ꙋ бг҃ꙋ 
твоемꙋ̀ поклони́шисѧ, и҆ томꙋ̀ є҆ди́номꙋ послꙋ́жиши.
</span>
<span type='verse' num='11'>

Тогда̀ ѡ҆ста́ви є҆го̀ дїа́волъ, и҆ сѐ а҆́гг҃ли 
пристꙋпи́ша, и҆ слꙋжа́хꙋ є҆мꙋ̀.

%&lt;Коне́цъ сꙋббѡ́тѣ по просвѣще́нїи.%&gt;

%&lt;(заⷱ҇ и҃)%&gt;
</span>
<span type='verse' num='12'>
%&lt;С%&gt;лы́шавъ же%&lt;*%&gt;{%&lt;Недѣ́лѧ по 
просвѣще́нїи: В%&gt;о вре́мѧ ѻ҆́но, слы́шавъ%&lt;*%&gt;} і҆и҃съ, 
ꙗ҆́кѡ і҆ѡа́ннъ пре́данъ бы́сть, ѿи́де въ галїле́ю.
</span>
<span type='verse' num='13'>

И҆ ѡ҆ста́вль назаре́тъ, прише́дъ всели́сѧ въ капернаꙋ́мъ въ 
помо́рїе, въ предѣ́лѣхъ завꙋлѡ́нихъ и҆ нефѳалі́млихъ.
</span>
<span type='verse' num='14'>

Да сбꙋ́детсѧ рече́нное и҆са́їемъ проро́комъ, глаго́лющимъ: 

</span>
<span type='verse' num='15'>
Землѧ̀ завꙋлѡ́нѧ, и҆ землѧ̀ нефѳалі́млѧ, пꙋ́ть мо́рѧ 
ѡ҆бⸯ ѻ҆́нъ по́лъ і҆ѻрда́на, галїле́а ꙗ҆зы̑къ.
</span>
<span type='verse' num='16'>

Лю́дїе сѣдѧ́щїи во тмѣ̀, ви́дѣша свѣ́тъ ве́лїй, и҆ 
сѣдѧ́щымъ въ странѣ̀ и҆ сѣ́ни сме́ртнѣй, свѣ́тъ возсїѧ̀ 
и҆̀мъ.
</span>
<span type='verse' num='17'>
Ѿто́лѣ нача́тъ і҆и҃съ проповѣ́дати, и҆ 
глаго́лати: пока́йтесѧ, прибли́жисѧ бо црⷭ҇тво нбⷭ҇ное.

%&lt;Коне́цъ недѣ́ли по просвѣще́нїи.%&gt;

%&lt;(заⷱ҇ ѳ҃)%&gt; [д҃]
</span>
<span type='verse' num='18'>
%&lt;Х%&gt;одѧ́ же%&lt;**%&gt;{%&lt;Недѣ́лѧ 
в҃-ѧ по всѣ́хъ ст҃ы́хъ: В%&gt;о вре́мѧ ѻ҆́но, ходѧ̀ 
і҆и҃съ%&lt;**%&gt;} при мо́ри галїле́йстѣмъ, ви́дѣ два̀ бра́та, 
сі́мѡна глаго́лемаго петра̀, и҆ а҆ндре́а бра́та є҆гѡ̀, 
вмета́юща мрє́жи въ мо́ре, бѣ́ста бо ры́барѧ.
</span>
<span type='verse' num='19'>
И҆ 
глаго́ла и҆́ма: грѧди́та по мнѣ̀, и҆ сотворю́ вы ловца̀ 
чл҃вѣ́кѡмъ.
</span>
<span type='verse' num='20'>
Ѻ҆́на же а҆́бїе ѡ҆ста́вльша мрє́жи, по 
не́мъ и҆до́ста.
</span>
<span type='verse' num='21'>
И҆ прише́дъ ѿтꙋ́дꙋ, ви́дѣ и҆́на два̀ 
бра́та, і҆а́кѡва зеведе́ева и҆ і҆ѡа́нна бра́та є҆гѡ̀, въ 
кораблѝ съ зеведе́омъ ѻ҆тце́мъ є҆ю̀, завѧзꙋ́юща мрє́жи 
своѧ̀, (л. г҃і) и҆ воззва̀ ѧ҆̀.
</span>
<span type='verse' num='22'>
Ѻ҆́на же а҆́бїе 
ѡ҆ста́вльша кора́бль и҆ ѻ҆тца̀ своего̀, по не́мъ и҆до́ста. 

</span>
<span type='verse' num='23'>
И҆ прохожда́ше всю̀ галїле́ю і҆и҃съ, ѹ҆чѧ̀ на 
со́нмищахъ и҆́хъ, и҆ проповѣ́даѧ є҆ѵⷢ҇лїе црⷭ҇твїѧ, 
и҆сцѣлѧ́ѧ всѧ́къ недꙋ́гъ, и҆ всѧ́кꙋ ꙗ҆́зю въ лю́дехъ.

%&lt;Коне́цъ недѣ́ли.%&gt;


</span>
<span type='verse' num='24'>
И҆ и҆зы́де слꙋ́хъ є҆гѡ̀ по все́й сѷрі́и: и҆ 
приведо́ша къ немꙋ̀ всѧ̀ болѧ́щыѧ разли́чными недꙋ́ги, и҆ 
страстьмѝ ѡ҆держи́мы, и҆ бѣ́сны, и҆ мѣ́сѧчныѧ, и҆ 
разсла́блєнныѧ [жи́лами], и҆ и҆сцѣлѝ и҆̀хъ.

%&lt;(заⷱ҇ і҃)%&gt;
</span>
<span type='verse' num='25'>
%&lt;И҆%&gt; по не́мъ%&lt;*%&gt;{%&lt;Вто́рникъ а҃ 
недѣ́ли: В%&gt;о вре́мѧ ѻ҆́но, по і҆и҃сѣ%&lt;* Сїѐ и҆ 
преподѡ́бнымъ.%&gt;} и҆до́ша наро́ди мно́зи ѿ галїле́и и҆ 
десѧтѝ гра́дъ, и҆ ѿ і҆ерⷭ҇ли́ма, и҆ і҆ꙋде́и, и҆ со 
ѻ҆́нагѡ по́лꙋ і҆ѻрда́на.


</span>
<span type='chapter' num='5'>
%&lt;Глава̀ є҃.%&gt;
</span>

<span type='prepend'>



</span>
<span type='verse' num='1'>
%&lt;Ѹ҆%&gt;зрѣ́въ же наро́ды, взы́де на горꙋ̀: и҆ 
сѣ́дшꙋ є҆мꙋ̀ пристꙋпи́ша къ немꙋ̀ ѹ҆чн҃цы̀ є҆гѡ̀.
</span>
<span type='verse' num='2'>
И҆ 
ѿве́рзъ ѹ҆ста̀ своѧ̀, ѹ҆ча́ше и҆̀хъ, глаго́лѧ: [є҃] 

</span>
<span type='verse' num='3'>
Бл҃же́ни ни́щїи дх҃омъ: ꙗ҆́кѡ тѣ́хъ є҆́сть црⷭ҇твїе 
нбⷭ҇ное.
</span>
<span type='verse' num='4'>
Бл҃же́ни пла́чꙋщїи: ꙗ҆́кѡ ті́и ѹ҆тѣ́шатсѧ. 

</span>
<span type='verse' num='5'>
Бл҃же́ни кро́тцыи: ꙗ҆́кѡ ті́и наслѣ́дѧтъ зе́млю.
</span>
<span type='verse' num='6'>

Бл҃же́ни а҆́лчꙋщїи и҆ жа́ждꙋщїи пра́вды: ꙗ҆́кѡ ті́и 
насы́тѧтсѧ.
</span>
<span type='verse' num='7'>
Бл҃же́ни млⷭ҇тивїи: ꙗ҆́кѡ ті́и поми́ловани 
бꙋ́дꙋтъ.
</span>
<span type='verse' num='8'>
Бл҃же́ни чи́стїи се́рдцемъ: ꙗ҆́кѡ ті́и бг҃а 
ѹ҆́зрѧтъ.
</span>
<span type='verse' num='9'>
Бл҃же́ни миротво́рцы: ꙗ҆́кѡ ті́и сн҃ове 
бж҃їи нарекꙋ́тсѧ.
</span>
<span type='verse' num='10'>
Бл҃же́ни (л. г҃і ѡ҆б.) и҆згна́ни 
пра́вды ра́ди: ꙗ҆́кѡ тѣ́хъ є҆́сть црⷭ҇твїе нбⷭ҇ное.
</span>
<span type='verse' num='11'>

Бл҃же́ни є҆стѐ, є҆гда̀ поно́сѧтъ ва́мъ, и҆ и҆жденꙋ́тъ, и҆ 
рекꙋ́тъ всѧ́къ ѕо́лъ глаго́лъ на вы̀ лжꙋ́ще, менѐ ра́ди: 

</span>
<span type='verse' num='12'>
Ра́дꙋйтесѧ, и҆ весели́тесѧ, ꙗ҆́кѡ мзда̀ ва́ша мно́га 
на нб҃сѣ́хъ.

%&lt;Коне́цъ преподѡ́бнымъ.%&gt;

та́кѡ бо и҆згна́ша проро́ки, и҆̀же [бѣ́ша] пре́жде 
ва́съ.
</span>
<span type='verse' num='13'>
Вы̀ є҆стѐ со́ль землѝ: а҆́ще же со́ль 
ѡ҆бꙋѧ́етъ, чи́мъ ѡ҆соли́тсѧ; нивочто́же бꙋ́детъ ктомꙋ̀, 
то́чїю да и҆зсы́пана бꙋ́детъ во́нъ, и҆ попира́ема чл҃вѣ́ки.

%&lt;Коне́цъ вто́рникꙋ.%&gt;

%&lt;(заⷱ҇ а҃і)%&gt;
</span>
<span type='verse' num='14'>
%&lt;*%&gt;{%&lt;Ст҃и́телємъ ѻ҆́бще: 
Р%&gt;ечѐ гдⷭ҇ь свои́мъ ѹ҆ченикѡ́мъ:%&lt;*%&gt;} %&lt;В%&gt;ы̀ є҆стѐ 
свѣ́тъ мі́ра: не мо́жетъ гра́дъ ѹ҆кры́тисѧ верхꙋ̀ горы̀ 
стоѧ̀.
</span>
<span type='verse' num='15'>
Нижѐ вжига́ютъ свѣти́льника, и҆ поставлѧ́ютъ 
є҆го̀ подⸯ спꙋ́домъ, но на свѣ́щницѣ, и҆ свѣ́титъ 
всѣ̑мъ, и҆̀же въ хра́минѣ [сꙋ́ть].
</span>
<span type='verse' num='16'>
Та́кѡ да 
просвѣти́тсѧ свѣ́тъ ва́шъ предⸯ человѣ́ки, ꙗ҆́кѡ да 
ви́дѧтъ ва́ша дѡ́браѧ дѣла̀: и҆ просла́вѧтъ ѻ҆ц҃а̀ 
ва́шего, и҆́же на нб҃сѣ́хъ.
</span>
<span type='verse' num='17'>
[Да] не мни́те, ꙗ҆́кѡ 
прїидо́хъ разори́ти зако́нъ, и҆лѝ проро́ки: не прїидо́хъ 
разори́ти, но и҆спо́лнити.
</span>
<span type='verse' num='18'>
А҆ми́нь бо глаго́лю ва́мъ: 
до́ндеже пре́йдетъ нб҃о и҆ землѧ̀, і҆ѡ́та є҆ди́на, и҆лѝ 
є҆ди́на черта̀ не пре́йдетъ ѿ зако́на, до́ндеже всѧ̑ 
бꙋ́дꙋтъ.
</span>
<span type='verse' num='19'>
И҆́же а҆́ще разори́тъ є҆ди́нꙋ за́повѣдей 
си́хъ ма́лыхъ, и҆ наꙋчи́тъ та́кѡ человѣ́ки, мні́й 
нарече́тсѧ (л. д҃і) въ црⷭ҇твїи нбⷭ҇нѣмъ: а҆ и҆́же 
сотвори́тъ и҆ наꙋчи́тъ, се́й ве́лїй нарече́тсѧ въ црⷭ҇твїи 
нбⷭ҇нѣмъ.

%&lt;Коне́цъ ст҃и́телємъ.%&gt;

%&lt;(заⷱ҇ в҃і)%&gt;
</span>
<span type='verse' num='20'>
%&lt;Г%&gt;лаго́лю бо ва́мъ:%&lt;*%&gt;{%&lt;Среда̀ 
а҃ недѣ́ли: Р%&gt;ечѐ гдⷭ҇ь свои́мъ ѹ҆ченикѡ́мъ:%&lt;*%&gt;} 
ꙗ҆́кѡ а҆́ще не и҆збꙋ́детъ пра́вда ва́ша па́че кни̑жникъ и҆ 
фарїсє́й, не вни́дете въ црⷭ҇твїе нбⷭ҇ное.
</span>
<span type='verse' num='21'>
Слы́шасте, 
ꙗ҆́кѡ рече́но бы́сть дрє́внимъ: не ѹ҆бїе́ши: и҆́же [бо] 
а҆́ще ѹ҆бїе́тъ, пови́ненъ є҆́сть сꙋдꙋ̀.
</span>
<span type='verse' num='22'>
А҆́зъ же 
глаго́лю ва́мъ: ꙗ҆́кѡ всѧ́къ гнѣ́ваѧйсѧ на бра́та своего̀ 
всꙋ́е, пови́ненъ є҆́сть сꙋдꙋ̀: и҆́же бо а҆́ще рече́тъ 
бра́тꙋ своемꙋ̀, рака̀, пови́ненъ є҆́сть со́нмищꙋ: а҆ и҆́же 
рече́тъ, ѹ҆ро́де, пови́ненъ є҆́сть гее́ннѣ ѻ҆́гненнѣй. 

</span>
<span type='verse' num='23'>
А҆́ще ѹ҆́бѡ принесе́ши да́ръ тво́й ко ѻ҆лтарю̀, и҆ 
тꙋ̀ помѧне́ши, ꙗ҆́кѡ бра́тъ тво́й и҆́мать нѣ́что на тѧ̀: 

</span>
<span type='verse' num='24'>
Ѡ҆ста́ви тꙋ̀ да́ръ тво́й предⸯ ѻ҆лтаре́мъ, и҆ ше́дъ 
пре́жде смири́сѧ съ бра́томъ твои́мъ, и҆ тогда̀ прише́дъ 
принесѝ да́ръ тво́й.
</span>
<span type='verse' num='25'>
Бꙋ́ди ѹ҆вѣщава́ѧсѧ съ 
сопе́рникомъ твои́мъ ско́рѡ, до́ндеже є҆сѝ на пꙋтѝ съ 
ни́мъ: да не преда́стъ тебѐ сопе́рникъ сꙋдїѝ, и҆ сꙋдїѧ̀ 
тѧ̀ преда́стъ слꙋзѣ̀, и҆ въ темни́цꙋ вве́рженъ бꙋ́деши.
</span>
<span type='verse' num='26'>

А҆ми́нь глаго́лю тебѣ̀: не и҆зы́деши ѿтꙋ́дꙋ, до́ндеже 
возда́си послѣ́днїй кодра́нтъ.

%&lt;Коне́цъ средѣ̀.%&gt;

%&lt;(заⷱ҇ г҃і)%&gt;
</span>
<span type='verse' num='27'>
%&lt;**%&gt;{%&lt;Четверто́къ а҃ недѣ́ли: 
Р%&gt;ечѐ гдⷭ҇ь:%&lt;**%&gt;} %&lt;С%&gt;лы́шасте, ꙗ҆́кѡ рече́но бы́сть 
дрє́внимъ: не прелюбы̀ сотвори́ши.
</span>
<span type='verse' num='28'>
А҆́зъ же глаго́лю 
ва́мъ: ꙗ҆́кѡ всѧ́къ и҆́же воззри́тъ на женꙋ̀, ко є҆́же 
вожделѣ́ти (л. д҃і ѡ҆б.) є҆́й, ѹ҆жѐ любодѣ́йствова съ 
не́ю въ се́рдцѣ свое́мъ.
</span>
<span type='verse' num='29'>
А҆́ще же ѻ҆́ко твоѐ десно́е 
соблажнѧ́етъ тѧ̀, и҆змѝ є҆̀, и҆ ве́рзи ѿ себѐ: ѹ҆́не 
бо тѝ є҆́сть, да поги́бнетъ є҆ди́нъ ѿ ѹ҆́дъ твои́хъ, 
а҆ не всѐ тѣ́ло твоѐ вве́ржено бꙋ́детъ въ гее́ннꙋ 
ѻ҆́гненнꙋю.
</span>
<span type='verse' num='30'>
И҆ а҆́ще десна́ѧ твоѧ̀ рꙋка̀ соблажнѧ́етъ 
тѧ̀, ѹ҆сѣцы̀ ю҆̀, и҆ ве́рзи ѿ себѐ: ѹ҆́не бо тѝ 
є҆́сть да поги́бнетъ є҆ди́нъ ѿ ѹ҆́дъ твои́хъ, а҆ не 
всѐ тѣ́ло твоѐ вве́ржено бꙋ́детъ въ гее́ннꙋ.
</span>
<span type='verse' num='31'>
Рече́но 
же бы́сть: ꙗ҆́кѡ и҆́же а҆́ще пꙋ́ститъ женꙋ̀ свою̀, да 
да́стъ є҆́й кни́гꙋ распꙋ́стнꙋю.
</span>
<span type='verse' num='32'>
А҆́зъ же глаго́лю 
ва́мъ: ꙗ҆́кѡ всѧ́къ ѿпꙋща́ѧй женꙋ̀ свою̀, ра́звѣ 
словесѐ любодѣ́йнагѡ, твори́тъ ю҆̀ прелюбодѣ́йствовати. 
и҆ и҆́же пꙋщени́цꙋ по́йметъ, прелюбодѣ́йствꙋетъ.

%&lt;Коне́цъ четверткꙋ̀.%&gt;

%&lt;(заⷱ҇ д҃і)%&gt;
</span>
<span type='verse' num='33'>
%&lt;П%&gt;а́ки%&lt;*%&gt;{%&lt;Пѧто́къ а҃ 
недѣ́ли: Р%&gt;ечѐ гдⷭ҇ь:%&lt;*%&gt;} слы́шасте, ꙗ҆́кѡ рече́но 
бы́сть дрє́внимъ: не во лжꙋ̀ клене́шисѧ, возда́си же гдⷭ҇ви 
клѧ́твы твоѧ̀.
</span>
<span type='verse' num='34'>
А҆́зъ же глаго́лю ва́мъ, не клѧ́тисѧ 
всѧ́кѡ: ни нб҃омъ, ꙗ҆́кѡ престо́лъ є҆́сть бж҃їй:
</span>
<span type='verse' num='35'>
Ни 
земле́ю, ꙗ҆́кѡ подно́жїе є҆́сть нога́ма є҆гѡ̀: ни 
і҆ерꙋсали́момъ, ꙗ҆́кѡ гра́дъ є҆́сть вели́кагѡ цр҃ѧ̀.
</span>
<span type='verse' num='36'>

Нижѐ главо́ю твое́ю клени́сѧ, ꙗ҆́кѡ не мо́жеши вла́са 
є҆ди́нагѡ бѣ́ла и҆лѝ че́рна сотвори́ти.
</span>
<span type='verse' num='37'>
Бꙋ́ди же 
сло́во ва́ше, є҆́й, є҆́й: нѝ, нѝ: ли́шше же сею̀, ѿ 
непрїѧ́зни є҆́сть.
</span>
<span type='verse' num='38'>
Слы́шасте, ꙗ҆́кѡ рече́но бы́сть: 
ѻ҆́ко за ѻ҆́ко, и҆ зꙋ́бъ за зꙋ́бъ.
</span>
<span type='verse' num='39'>
А҆́зъ же глаго́лю 
ва́мъ, не проти́витисѧ ѕлꙋ̀: но а҆́ще тѧ̀ кто̀ ѹ҆да́ритъ 
въ деснꙋ́ю твою̀ лани́тꙋ, ѡ҆братѝ є҆мꙋ̀ и҆ дрꙋгꙋ́ю.
</span>
<span type='verse' num='40'>
И҆ 
(л. є҃і) хотѧ́щемꙋ сꙋди́тисѧ съ тобо́ю, и҆ ри́зꙋ твою̀ 
взѧ́ти, ѿпꙋстѝ є҆мꙋ̀ и҆ срачи́цꙋ.
</span>
<span type='verse' num='41'>
И҆ а҆́ще кто̀ тѧ̀ 
по́йметъ по си́лѣ по́прище є҆ди́но, и҆дѝ съ ни́мъ два̀.

%&lt;Коне́цъ пѧткꙋ̀.%&gt;

%&lt;(заⷱ҇ є҃і)%&gt;
</span>
<span type='verse' num='42'>
%&lt;*%&gt;{%&lt;Сꙋббѡ́та а҃ по н҃-цѣ: 
Р%&gt;ечѐ гдⷭ҇ь:%&lt;*%&gt;} %&lt;П%&gt;росѧ́щемꙋ ѹ҆ тебѐ, да́й: и҆ 
хотѧ́щаго ѿ тебѐ заѧ́ти, не ѿвратѝ.
</span>
<span type='verse' num='43'>
Слы́шасте, 
ꙗ҆́кѡ рече́но є҆́сть: возлю́биши и҆́скреннѧго твоего̀, и҆ 
возненави́диши врага̀ твоего̀.
</span>
<span type='verse' num='44'>
А҆́зъ же глаго́лю ва́мъ: 
люби́те врагѝ ва́шѧ: бл҃гослови́те кленꙋ́щыѧ вы̀: добро̀ 
твори́те ненави́дѧщымъ ва́съ: и҆ моли́тесѧ за творѧ́щихъ 
ва́мъ напа́сть, и҆ и҆згонѧ́щыѧ вы̀.
</span>
<span type='verse' num='45'>
Ꙗ҆́кѡ да бꙋ́дете 
сы́нове ѻ҆ц҃а̀ ва́шегѡ, и҆́же є҆́сть на нб҃сѣ́хъ: ꙗ҆́кѡ 
со́лнце своѐ сїѧ́етъ на ѕлы̑ѧ и҆ бл҃гі̑ѧ, и҆ дожди́тъ на 
пра́вєдныѧ, и҆ на непра́вєдныѧ.
</span>
<span type='verse' num='46'>
А҆́ще бо лю́бите 
лю́бѧщихъ ва́съ, кꙋ́ю мздꙋ̀ и҆́мате; не и҆ мытари́ ли то́жде 
творѧ́тъ;
</span>
<span type='verse' num='47'>
И҆ а҆́ще цѣлꙋ́ете дрꙋ́ги ва́шѧ то́кмѡ, что̀ 
ли́шше творитѐ; не и҆ ꙗ҆зы́чницы ли та́кожде творѧ́тъ;
</span>
<span type='verse' num='48'>

Бꙋ́дите ѹ҆́бѡ вы̀ соверше́ни, ꙗ҆́коже ѻ҆ц҃ъ ва́шъ 
нбⷭ҇ный соверше́нъ є҆́сть.

%&lt;Коне́цъ сꙋббѡ́тѣ по н҃-цѣ.%&gt;


</span>
<span type='chapter' num='6'>
%&lt;Глава̀ ѕ҃.%&gt;
</span>

<span type='prepend'>


%&lt;(заⷱ҇ ѕ҃і)%&gt;
</span>
<span type='verse' num='1'>
%&lt;**%&gt;{%&lt;Сꙋббѡ́та сыропꙋ́стнаѧ: 
Р%&gt;ечѐ гдⷭ҇ь:%&lt;**%&gt;} %&lt;В%&gt;немли́те ми́лостыни ва́шеѧ не 
твори́ти предⸯ человѣ́ки, да ви́дими бꙋ́дете и҆́ми: а҆́ще 
ли же нѝ, мзды̀ не и҆́мате ѿ ѻ҆ц҃а̀ ва́шегѡ, (л. є҃і 
ѡ҆б.) и҆́же є҆́сть на нб҃сѣ́хъ.
</span>
<span type='verse' num='2'>
Е҆гда̀ ѹ҆́бѡ 
твори́ши ми́лостыню, не вострꙋбѝ предⸯ собо́ю, ꙗ҆́коже 
лицемѣ́ри творѧ́тъ въ со́нмищахъ и҆ въ сто́гнахъ, ꙗ҆́кѡ да 
просла́вѧтсѧ ѿ человѣ̑къ: а҆ми́нь глаго́лю ва́мъ, 
воспрїе́млютъ мздꙋ̀ свою̀.
</span>
<span type='verse' num='3'>
Тебѣ́ же творѧ́щꙋ ми́лостыню, 
да не ѹ҆вѣ́сть шꙋ́йца твоѧ̀, что̀ твори́тъ десни́ца 
твоѧ̀.
</span>
<span type='verse' num='4'>
Ꙗ҆́кѡ да бꙋ́детъ ми́лостынѧ твоѧ̀ вта́йнѣ: и҆ 
ѻ҆ц҃ъ тво́й ви́дѧй вта́йнѣ, то́й возда́стъ тебѣ̀ ꙗ҆́вѣ. 

</span>
<span type='verse' num='5'>
И҆ є҆гда̀ мо́лишисѧ, не бꙋ́ди ꙗ҆́коже лицемѣ́ри, 
ꙗ҆́кѡ лю́бѧтъ въ со́нмищахъ, и҆ въ сто́гнахъ пꙋті́й стоѧ́ще 
моли́тисѧ, ꙗ҆́кѡ да ꙗ҆вѧ́тсѧ человѣ́кѡмъ. а҆ми́нь 
глаго́лю ва́мъ, ꙗ҆́кѡ воспрїе́млютъ мздꙋ̀ свою̀.
</span>
<span type='verse' num='6'>
Ты́ же 
є҆гда̀ мо́лишисѧ, вни́ди въ клѣ́ть твою̀, и҆ затвори́въ 
двє́ри твоѧ̀, помоли́сѧ ѻ҆ц҃ꙋ̀ твоемꙋ̀ и҆́же вта́йнѣ: и҆ 
ѻ҆ц҃ъ тво́й, ви́дѧй вта́йнѣ, возда́стъ тебѣ̀ ꙗ҆́вѣ.
</span>
<span type='verse' num='7'>

Молѧ́щесѧ же, не ли́шше глаго́лите, ꙗ҆́коже ꙗ҆зы́чницы:
</span>
<span type='verse' num='8'>

Мнѧ́тъ бо, ꙗ҆́кѡ во многоглаго́ланїи свое́мъ ѹ҆слы́шани 
бꙋ́дꙋтъ. Не подо́битесѧ ѹ҆̀бо и҆̀мъ: вѣ́сть бо ѻ҆ц҃ъ 
ва́шъ, и҆́хже тре́бꙋете, пре́жде проше́нїѧ ва́шегѡ.
</span>
<span type='verse' num='9'>
Си́це 
ѹ҆́бѡ моли́тесѧ вы̀: Ѻ҆́ч҃е на́шъ, и҆́же є҆сѝ на 
нб҃сѣ́хъ, да свѧти́тсѧ и҆́мѧ твоѐ:
</span>
<span type='verse' num='10'>
Да прїи́детъ 
црⷭ҇твїе твоѐ: да бꙋ́детъ во́лѧ твоѧ̀, ꙗ҆́кѡ на нб҃сѝ и҆ 
на землѝ.
</span>
<span type='verse' num='11'>
Хлѣ́бъ на́шъ насꙋ́щный да́ждь на́мъ дне́сь: 

</span>
<span type='verse' num='12'>
И҆ ѡ҆ста́ви на́мъ до́лги на́шѧ, ꙗ҆́кѡ и҆ мы̀ 
ѡ҆ставлѧ́емъ должникѡ́мъ на́шымъ.
</span>
<span type='verse' num='13'>
И҆ не введѝ на́съ въ 
напа́сть, но и҆зба́ви на́съ ѿ лꙋка́вагѡ: ꙗ҆́кѡ твоѐ 
є҆́сть црⷭ҇твїе и҆ си́ла и҆ сла́ва во вѣ́ки, а҆ми́нь.

%&lt;Коне́цъ сꙋббѡ́тѣ.%&gt; (л. ѕ҃і)

%&lt;(заⷱ҇ з҃і)%&gt;
</span>
<span type='verse' num='14'>
%&lt;А҆́%&gt;ще бо%&lt;*%&gt;{%&lt;Недѣ́лѧ 
сыропꙋ́стнаѧ: Р%&gt;ечѐ гдⷭ҇ь: а҆́ще%&lt;*%&gt;} ѿпꙋща́ете 
человѣ́кѡмъ согрѣшє́нїѧ и҆́хъ, ѿпꙋ́ститъ и҆ ва́мъ 
ѻ҆ц҃ъ ва́шъ нбⷭ҇ный.
</span>
<span type='verse' num='15'>
А҆́ще ли не ѿпꙋща́ете 
человѣ́кѡмъ согрѣшє́нїѧ и҆́хъ, ни ѻ҆ц҃ъ ва́шъ 
ѿпꙋ́ститъ ва́мъ согрѣше́нїй ва́шихъ.
</span>
<span type='verse' num='16'>
Е҆гда́ же 
постите́сѧ, не бꙋ́дите ꙗ҆́коже лицемѣ́ри сѣ́тꙋюще: 
помрача́ютъ бо ли́ца своѧ̀, ꙗ҆́кѡ да ꙗ҆вѧ́тсѧ человѣ́кѡмъ 
постѧ́щесѧ. а҆ми́нь глаго́лю ва́мъ, ꙗ҆́кѡ воспрїе́млютъ 
мздꙋ̀ свою̀.
</span>
<span type='verse' num='17'>
Ты́ же постѧ́сѧ, пома́жи главꙋ̀ твою̀, и҆ 
лицѐ твоѐ ѹ҆мы́й:
</span>
<span type='verse' num='18'>
Ꙗ҆́кѡ да не ꙗ҆ви́шисѧ 
человѣ́кѡмъ постѧ́сѧ, но ѻ҆ц҃ꙋ̀ твоемꙋ̀ и҆́же вта́йнѣ: и҆ 
ѻ҆ц҃ъ тво́й, ви́дѧй вта́йнѣ, возда́стъ тебѣ̀ ꙗ҆́вѣ. 

</span>
<span type='verse' num='19'>
Не скрыва́йте себѣ̀ сокро́вищъ на землѝ, и҆дѣ́же 
че́рвь и҆ тлѧ̀ тли́тъ, и҆ и҆дѣ́же та́тїе подко́пываютъ и҆ 
кра́дꙋтъ.
</span>
<span type='verse' num='20'>
Скрыва́йте же себѣ̀ сокро́вище на нб҃сѝ, 
и҆дѣ́же ни че́рвь ни тлѧ̀ тли́тъ, и҆ и҆дѣ́же та́тїе не 
подко́пываютъ, ни кра́дꙋтъ.
</span>
<span type='verse' num='21'>
И҆дѣ́же бо є҆́сть 
сокро́вище ва́ше, тꙋ̀ бꙋ́детъ и҆ се́рдце ва́ше.

%&lt;Коне́цъ недѣ́ли сыропꙋ́стной.%&gt;

%&lt;(заⷱ҇ и҃і)%&gt;
</span>
<span type='verse' num='22'>
%&lt;**%&gt;{%&lt;Недѣ́лѧ г҃: Р%&gt;ечѐ 
гдⷭ҇ь:%&lt;**%&gt;} %&lt;С%&gt;вѣти́льникъ тѣ́лꙋ є҆́сть ѻ҆́ко. а҆́ще 
ѹ҆́бѡ бꙋ́детъ ѻ҆́ко твоѐ про́сто всѐ тѣ́ло твоѐ 
свѣ́тло бꙋ́детъ.
</span>
<span type='verse' num='23'>
А҆́ще ли ѻ҆́ко твоѐ лꙋка́во бꙋ́детъ, 
всѐ тѣ́ло твоѐ те́мно бꙋ́детъ. а҆́ще ѹ҆́бѡ свѣ́тъ, 
и҆́же въ тебѣ̀, тма̀ є҆́сть, то̀ тма̀ кольмѝ;
</span>
<span type='verse' num='24'>

Никто́же мо́жетъ двѣма̀ господи́нома рабо́тати: лю́бо 
є҆ди́наго возлю́битъ, а҆ дрꙋга́го возненави́дитъ: и҆лѝ 
є҆ди́нагѡ держи́тсѧ, (л. ѕ҃і ѡ҆б.) ѡ҆ дрꙋзѣ́мъ же 
нерадѣ́ти на́чнетъ. не мо́жете бг҃ꙋ рабо́тати, и҆ мамѡ́нѣ. 

</span>
<span type='verse' num='25'>
Сегѡ̀ ра́ди глаго́лю ва́мъ: не пецы́тесѧ дꙋше́ю ва́шею, 
что̀ ꙗ҆́сте, и҆лѝ что̀ пїе́те, ни тѣ́ломъ ва́шимъ во что̀ 
ѡ҆блече́тесѧ. не дꙋша́ ли бо́льши є҆́сть пи́щи, и҆ тѣ́ло 
ѻ҆де́жди;
</span>
<span type='verse' num='26'>
Воззри́те на пти̑цы нбⷭ҇ныѧ, ꙗ҆́кѡ не 
сѣ́ютъ, ни жнꙋ́тъ, ни собира́ютъ въ жи́тницы, и҆ ѻ҆ц҃ъ 
ва́шъ нбⷭ҇ный пита́етъ и҆̀хъ: не вы́ ли па́че лꙋ́чши и҆́хъ 
є҆стѐ;
</span>
<span type='verse' num='27'>
Кто́ же ѿ ва́съ пекі́йсѧ, мо́жетъ приложи́ти 
во́зрастꙋ своемꙋ̀ ла́коть є҆ди́нъ;
</span>
<span type='verse' num='28'>
И҆ ѡ҆ ѻ҆де́жди что̀ 
пече́тесѧ; смотри́те крі́нъ се́льныхъ, ка́кѡ растꙋ́тъ; не 
трꙋжда́ютсѧ, ни прѧдꙋ́тъ.
</span>
<span type='verse' num='29'>
Глаго́лю же ва́мъ, ꙗ҆́кѡ ни 
соломѡ́нъ во все́й сла́вѣ свое́й ѡ҆блече́сѧ, ꙗ҆́кѡ 
є҆ди́нъ ѿ си́хъ.
</span>
<span type='verse' num='30'>
А҆́ще же сѣ́но се́льное дне́сь 
сꙋ́ще, и҆ ѹ҆́трѣ въ пе́щь вмета́емо, бг҃ъ та́кѡ 
ѡ҆дѣва́етъ, не мно́гѡ ли па́че ва́съ маловѣ́ри;

%&lt;(заⷱ҇ ѳ҃і)%&gt;
</span>
<span type='verse' num='31'>
%&lt;Н%&gt;е пецы́тесѧ 
ѹ҆́бѡ,%&lt;*%&gt;{%&lt;Понедѣ́льникъ в҃ недѣ́ли: Р%&gt;ечѐ гдⷭ҇ь: 
не пецы́тесѧ,%&lt;*%&gt;} глаго́люще, что̀ ꙗ҆́мы, и҆лѝ что̀ 
пїе́мъ, и҆лѝ чи́мъ ѡ҆де́ждемсѧ;
</span>
<span type='verse' num='32'>
Всѣ́хъ бо си́хъ 
ꙗ҆зы́цы и҆́щꙋтъ: вѣ́сть бо ѻ҆ц҃ъ ва́шъ нбⷭ҇ный, ꙗ҆́кѡ 
тре́бꙋете си́хъ всѣ́хъ.
</span>
<span type='verse' num='33'>
И҆щи́те же пре́жде црⷭ҇твїѧ 
бж҃їѧ, и҆ пра́вды є҆гѡ̀, и҆ сїѧ̑ всѧ̑ приложа́тсѧ ва́мъ.

%&lt;Коне́цъ недѣ́ли.%&gt;


</span>
<span type='verse' num='34'>
Не пецы́тесѧ ѹ҆́бѡ на ѹ҆́трѣй, ѹ҆́тренїй бо 
собо́ю пече́тсѧ: довлѣ́етъ дне́ви ꙾ѕло́ба꙾{꙾попече́нїе꙾} 
є҆гѡ̀.

%&lt;Престꙋпѝ понедѣ́льникꙋ.%&gt; (л. з҃і)


</span>
<span type='chapter' num='7'>
%&lt;Глава̀ з҃.%&gt;
</span>

<span type='prepend'>


%&lt;(заⷱ҇ к҃)%&gt;
</span>
<span type='verse' num='1'>
%&lt;*%&gt;{%&lt;Сꙋббѡ́та в҃, по всѣ́хъ 
ст҃ы́хъ: Р%&gt;ечѐ гдⷭ҇ь:%&lt;*%&gt;} %&lt;Н%&gt;е сꙋди́те, да не сꙋди́ми 
бꙋ́дете.
</span>
<span type='verse' num='2'>
И҆́мже бо сꙋдо́мъ сꙋ́дите, сꙋ́дѧтъ ва́мъ: и҆ въ 
ню́же мѣ́рꙋ мѣ́рите, возмѣ́ритсѧ ва́мъ.
</span>
<span type='verse' num='3'>
Что́ же 
ви́диши сꙋче́цъ, и҆́же во ѻ҆́цѣ бра́та твоегѡ̀, бервна́ 
же, є҆́же є҆́сть во ѻ҆́цѣ твое́мъ, не чꙋ́еши;
</span>
<span type='verse' num='4'>
И҆лѝ 
ка́кѡ рече́ши бра́тꙋ твоемꙋ̀: ѡ҆ста́ви, да и҆змꙋ̀ сꙋче́цъ 
и҆зⸯ ѻ҆чесѐ твоегѡ̀, и҆ сѐ бервно̀ во ѻ҆́цѣ твое́мъ; 

</span>
<span type='verse' num='5'>
Лицемѣ́ре, и҆змѝ пе́рвѣе бервно̀ и҆зⸯ ѻ҆чесѐ 
твоегѡ̀, и҆ тогда̀ ѹ҆́зриши и҆зⸯѧ́ти сꙋче́цъ и҆зⸯ 
ѻ҆чесѐ бра́та твоегѡ̀.
</span>
<span type='verse' num='6'>
Не дади́те ст҃а̑ѧ псѡ́мъ, ни 
помета́йте би́сєръ ва́шихъ предⸯ свинїѧ́ми, да не 
поперꙋ́тъ и҆́хъ нога́ми свои́ми, и҆ вра́щшесѧ расто́ргнꙋтъ 
вы̀.

%&lt;(заⷱ҇)%&gt;
</span>
<span type='verse' num='7'>
%&lt;**%&gt;{%&lt;На всѧ́кое проше́нїе: Р%&gt;ечѐ 
гдⷭ҇ь:%&lt;**%&gt;} %&lt;П%&gt;роси́те, и҆ да́стсѧ ва́мъ: и҆щи́те, и҆ 
ѡ҆брѧ́щете: толцы́те, и҆ ѿве́рзетсѧ ва́мъ.
</span>
<span type='verse' num='8'>
Всѧ́къ бо 
просѧ́й прїе́млетъ, и҆ и҆щѧ́й ѡ҆брѣта́етъ, и҆ толкꙋ́щемꙋ 
ѿве́рзетсѧ.

%&lt;Коне́цъ сꙋббѡ́тѣ.%&gt; %&lt;Чтѝ понедѣ́льникꙋ:%&gt;


</span>
<span type='verse' num='9'>
И҆лѝ кто̀ є҆́сть ѿ ва́съ человѣ́къ, є҆гѡ́же 
а҆́ще воспро́ситъ сы́нъ є҆гѡ̀ хлѣ́ба, є҆да̀ ка́мень 
пода́стъ є҆мꙋ̀;
</span>
<span type='verse' num='10'>
И҆лѝ а҆́ще ры́бы про́ситъ, є҆да̀ 
ѕмїю̀ пода́стъ є҆мꙋ̀;
</span>
<span type='verse' num='11'>
А҆́ще ѹ҆́бѡ вы̀, лꙋка́ви 
сꙋ́ще, ѹ҆мѣ́ете даѧ̑нїѧ бла̑га даѧ́ти ча́дѡмъ ва́шымъ: 
кольмѝ па́че ѻ҆ц҃ъ ва́шъ нбⷭ҇ный да́стъ бла̑га просѧ́щымъ 
ѹ҆ негѡ̀.

%&lt;Коне́цъ понедѣ́льникꙋ.%&gt; (л. з҃і ѡ҆б.)

%&lt;(заⷱ҇ к҃а)%&gt;
</span>
<span type='verse' num='12'>
%&lt;В%&gt;сѧ̑ 
ѹ҆̀бо%&lt;*%&gt;{%&lt;Преподѡ́бнымъ ѻ҆ц҃є́мъ: Р%&gt;ечѐ гдⷭ҇ь: 
всѧ̑%&lt;*%&gt;} є҆ли́ка а҆́ще хо́щете да творѧ́тъ ва́мъ 
человѣ́цы, та́кѡ и҆ вы̀ твори́те и҆̀мъ: се́ бо є҆́сть 
зако́нъ и҆ проро́цы.
</span>
<span type='verse' num='13'>
Вни́дите ѹ҆́зкими враты̀, ꙗ҆́кѡ 
простра́ннаѧ врата̀, и҆ широ́кїй пꙋ́ть вводѧ́й въ па́гꙋбꙋ, 
и҆ мно́зи сꙋ́ть входѧ́щїи и҆́мъ.
</span>
<span type='verse' num='14'>
Что̀ ѹ҆́зкаѧ врата̀, 
и҆ тѣ́сный пꙋ́ть вводѧ́й въ живо́тъ, и҆ ма́лѡ и҆́хъ 
є҆́сть, и҆̀же ѡ҆брѣта́ютъ є҆го̀;

%&lt;(заⷱ҇ к҃в)%&gt;
</span>
<span type='verse' num='15'>
%&lt;В%&gt;немли́те же%&lt;**%&gt;{%&lt;Вто́рникъ 
в҃ недѣ́ли: Р%&gt;ечѐ гдⷭ҇ь: внемли́те%&lt;**%&gt;} ѿ лжи́выхъ 
прорѡ́къ, и҆̀же прихо́дѧтъ къ ва́мъ во ѻ҆де́ждахъ 
ѻ҆́вчихъ, внꙋ́трь же сꙋ́ть во́лцы хи́щницы.
</span>
<span type='verse' num='16'>
Ѿ плѡ́дъ 
и҆́хъ позна́ете и҆̀хъ. є҆да̀ ѡ҆бⸯе́млютъ ѿ те́рнїѧ 
гро́зды, и҆лѝ ѿ ре́пїѧ смѡ́квы;
</span>
<span type='verse' num='17'>
Та́кѡ всѧ́ко дре́во 
до́брое, плоды̀ добры̀ твори́тъ: а҆ ѕло́е дре́во, плоды̀ 
ѕлы̀ твори́тъ.
</span>
<span type='verse' num='18'>
Не мо́жетъ дре́во добро̀ плоды̀ ѕлы̀ 
твори́ти: ни дре́во ѕло̀ плоды̀ добры̀ твори́ти. %&lt;(втоⷬ҇)%&gt; 

</span>
<span type='verse' num='19'>
Всѧ́ко ѹ҆́бѡ дре́во, є҆́же не твори́тъ плода̀ 
добра̀, посѣка́ютъ є҆̀, и҆ во ѻ҆́гнь вмета́ютъ.
</span>
<span type='verse' num='20'>

Тѣ́мже ѹ҆́бѡ ѿ плѡ́дъ и҆́хъ позна́ете и҆̀хъ.

%&lt;(заⷱ҇ к҃г)%&gt;
</span>
<span type='verse' num='21'>
%&lt;***%&gt;{%&lt;Среда̀ в҃ недѣ́ли: Р%&gt;ечѐ 
гдⷭ҇ь:%&lt;***%&gt;} %&lt;Н%&gt;е всѧ́къ глаго́лѧй мѝ: гдⷭ҇и гдⷭ҇и, 
вни́детъ въ црⷭ҇твїе нбⷭ҇ное, но творѧ́й во́лю ѻ҆ц҃а̀ 
моегѡ̀, и҆́же є҆́сть на нб҃сѣ́хъ.

%&lt;Коне́цъ вто́рникꙋ, и҆ преподѡ́бнымъ.%&gt;


</span>
<span type='verse' num='22'>
Мно́зи рекꙋ́тъ мнѣ̀ во ѻ҆́нъ де́нь: гдⷭ҇и гдⷭ҇и, 
не въ твое́ ли и҆́мѧ проро́чествовахомъ, и҆ твои́мъ 
и҆́менемъ бѣ́сы и҆згони́хомъ, и҆ твои́мъ и҆́менемъ (л. 
и҃і) си̑лы мнѡ́ги сотвори́хомъ;
</span>
<span type='verse' num='23'>
И҆ тогда̀ и҆сповѣ́мъ 
и҆̀мъ, ꙗ҆́кѡ николи́же зна́хъ ва́съ: ѿиди́те ѿ менѐ 
дѣ́лающїи беззако́нїе.

%&lt;Коне́цъ средѣ̀.%&gt;

%&lt;(заⷱ҇ к҃д)%&gt;
</span>
<span type='verse' num='24'>
%&lt;В%&gt;сѧ́къ ѹ҆́бѡ,%&lt;*%&gt;{%&lt;Сꙋббѡ́та 
г҃ недѣ́ли: Р%&gt;ечѐ гдⷭ҇ь: всѧ́къ,%&lt;*%&gt;} и҆́же слы́шитъ 
словеса̀ моѧ̀ сїѧ̀, и҆ твори́тъ ѧ҆̀, ѹ҆подо́блю є҆го̀ 
мꙋ́жꙋ мꙋ́дрꙋ, и҆́же созда̀ хра́минꙋ свою̀ на ка́мени.
</span>
<span type='verse' num='25'>

И҆ сни́де до́ждь, и҆ прїидо́ша рѣ́ки, и҆ возвѣ́ѧша 
вѣ́три, и҆ нападо́ша на хра́минꙋ тꙋ̀, и҆ не паде́сѧ: 
ѡ҆снована́ бо бѣ̀ на ка́мени.
</span>
<span type='verse' num='26'>
И҆ всѧ́къ слы́шай 
словеса̀ моѧ̀ сїѧ̀, и҆ не творѧ̀ и҆́хъ, ѹ҆подо́битсѧ мꙋ́жꙋ 
ѹ҆ро́дивꙋ, и҆́же созда̀ хра́минꙋ свою̀ на песцѣ̀.
</span>
<span type='verse' num='27'>
И҆ 
сни́де до́ждь, и҆ прїидо́ша рѣ́ки, и҆ возвѣ́ѧша вѣ́три, 
и҆ ѡ҆про́шасѧ хра́минѣ то́й, и҆ паде́сѧ: и҆ бѣ̀ 
разрꙋше́нїе є҆ѧ̀ ве́лїе.
</span>
<span type='verse' num='28'>
И҆ бы́сть, є҆гда̀ сконча̀ 
і҆и҃съ словеса̀ сїѧ̀, дивлѧ́хꙋсѧ наро́ди ѡ҆ ѹ҆че́нїи 
є҆гѡ̀.
</span>
<span type='verse' num='29'>
Бѣ́ бо ѹ҆чѧ̀ и҆̀хъ ꙗ҆́кѡ вла́сть и҆мѣ́ѧ, и҆ 
не ꙗ҆́кѡ кни́жницы [и҆ фарїсе́є].


</span>
<span type='chapter' num='8'>
%&lt;Глава̀ и҃.%&gt;
</span>

<span type='prepend'>


[ѕ҃]
</span>
<span type='verse' num='1'>
%&lt;С%&gt;ше́дшꙋ же є҆мꙋ̀ съ горы̀, въ слѣ́дъ 
є҆гѡ̀ и҆дѧ́хꙋ наро́ди мно́зи.
</span>
<span type='verse' num='2'>
И҆ сѐ прокаже́нъ 
прише́дъ, кла́нѧшесѧ є҆мꙋ̀, глаго́лѧ: гдⷭ҇и, а҆́ще хо́щеши, 
мо́жеши мѧ̀ ѡ҆чи́стити.
</span>
<span type='verse' num='3'>
И҆ просте́ръ рꙋ́кꙋ і҆и҃съ, 
коснꙋ́сѧ є҆мꙋ̀, глаго́лѧ: хощꙋ̀, ѡ҆чи́стисѧ. и҆ а҆́бїе 
ѡ҆чи́стисѧ є҆мꙋ̀ прока́за.
</span>
<span type='verse' num='4'>
И҆ глаго́ла є҆мꙋ̀ і҆и҃съ: 
ви́ждь, никомꙋ́же повѣ́ждь: но ше́дъ покажи́сѧ (л. и҃і 
ѡ҆б.) і҆ере́ови, и҆ принесѝ да́ръ, и҆́же повелѣ̀ въ 
зако́нѣ мѡѷсе́й, во свидѣ́тельство и҆̀мъ.

%&lt;Коне́цъ сꙋббѡ́тѣ.%&gt;

%&lt;(заⷱ҇ к҃є)%&gt; [з҃]
</span>
<span type='verse' num='5'>
%&lt;В%&gt;ше́дшꙋ же 
є҆мꙋ̀%&lt;**%&gt;{%&lt;Недѣ́лѧ д҃: В%&gt;о вре́мѧ ѻ҆́но, вше́дшꙋ 
і҆и҃сꙋ%&lt;*%&gt;} въ капернаꙋ́мъ, пристꙋпѝ къ немꙋ̀ со́тникъ 
молѧ̀ є҆го̀,
</span>
<span type='verse' num='6'>
И҆ глаго́лѧ: гдⷭ҇и, ѻ҆́трокъ мо́й лежи́тъ 
въ домꙋ̀ ѡ҆сла́бленъ, лю́тѣ стражда̀.
</span>
<span type='verse' num='7'>
И҆ глаго́ла є҆мꙋ̀ 
і҆и҃съ: а҆́зъ прише́дъ и҆сцѣлю̀ є҆го̀.
</span>
<span type='verse' num='8'>
И҆ ѿвѣща́въ 
со́тникъ, речѐ є҆мꙋ̀: гдⷭ҇и, нѣ́смь досто́инъ да подⸯ 
кро́въ мо́й вни́деши, но то́кмѡ рцы̀ сло́во, и҆ 
и҆сцѣлѣ́етъ ѻ҆́трокъ мо́й.
</span>
<span type='verse' num='9'>
И҆́бо а҆́зъ человѣ́къ 
є҆́смь подⸯ вла́стїю, и҆мы́й подⸯ собо́ю во́ины. и҆ 
глаго́лю семꙋ̀: и҆дѝ, и҆ и҆́детъ. и҆ дрꙋго́мꙋ: прїидѝ, и҆ 
прїи́детъ. и҆ рабꙋ̀ моемꙋ̀: сотворѝ сїѐ, и҆ сотвори́тъ. 

</span>
<span type='verse' num='10'>
Слы́шавъ же і҆и҃съ, ѹ҆диви́сѧ, и҆ речѐ грѧдꙋ́щымъ по 
не́мъ: а҆ми́нь глаго́лю ва́мъ, ни во і҆и҃ли толи́ки вѣ́ры 
ѡ҆брѣто́хъ.
</span>
<span type='verse' num='11'>
Глаго́лю же ва́мъ: ꙗ҆́кѡ мно́зи ѿ 
востѡ́къ и҆ за̑падъ прїи́дꙋтъ, и҆ возлѧ́гꙋтъ со а҆враа́момъ, 
и҆ і҆саа́комъ, и҆ і҆а́кѡвомъ во црⷭ҇твїи нбⷭ҇нѣмъ.
</span>
<span type='verse' num='12'>

Сы́нове же црⷭ҇твїѧ и҆згна́ни бꙋ́дꙋтъ во тмꙋ̀ кромѣ́шнюю: 
тꙋ̀ бꙋ́детъ пла́чь и҆ скре́жетъ зꙋбѡ́мъ.
</span>
<span type='verse' num='13'>
И҆ речѐ 
і҆и҃съ со́тникꙋ: и҆дѝ, и҆ ꙗ҆́коже вѣ́ровалъ є҆сѝ, бꙋ́ди 
тебѣ̀. и҆ и҆сцѣлѣ̀ ѻ҆́трокъ є҆гѡ̀ въ то́й ча́съ.

%&lt;Коне́цъ недѣ́ли.%&gt;

%&lt;(заⷱ҇ к҃ѕ)%&gt; [и҃]
</span>
<span type='verse' num='14'>
%&lt;И҆%&gt; прише́дъ 
і҆и҃съ%&lt;**%&gt;{%&lt;Сꙋббѡ́та д҃ недѣ́ли: В%&gt;о вре́мѧ ѻ҆́но, 
прише́дъ і҆и҃съ%&lt;**%&gt;} въ до́мъ петро́въ, ви́дѣ те́щꙋ 
є҆гѡ̀ лежа́щꙋ, и҆ ѻ҆гне́мъ жего́мꙋ.
</span>
<span type='verse' num='15'>
И҆ прикоснꙋ́сѧ 
(л. ѳ҃і) рꙋцѣ̀ є҆ѧ̀, и҆ ѡ҆ста́ви ю҆̀ ѻ҆́гнь: и҆ воста̀, 
и҆ слꙋжа́ше є҆мꙋ̀. [ѳ҃]
</span>
<span type='verse' num='16'>
По́здѣ же бы́вшꙋ, приведо́ша 
къ немꙋ̀ бѣ́сны мно́ги, и҆ и҆згна̀ дꙋ́хи сло́вомъ, и҆ всѧ̀ 
болѧ́щыѧ и҆сцѣлѝ.
</span>
<span type='verse' num='17'>
Да сбꙋ́детсѧ рече́нное и҆са́їемъ 
проро́комъ, глаго́лющимъ: то́й недꙋ́ги на́шѧ прїѧ́тъ, и҆ 
болѣ̑зни понесѐ.
</span>
<span type='verse' num='18'>
Ви́дѣвъ же і҆и҃съ мно́ги наро́ды 
ѻ҆́крестъ себѐ, повелѣ̀ и҆тѝ на ѻ҆́нъ по́лъ. [і҃]
</span>
<span type='verse' num='19'>

И҆ пристꙋ́пль є҆ди́нъ кни́жникъ, речѐ є҆мꙋ̀: ѹ҆чт҃лю, 
и҆дꙋ̀ по тебѣ̀, а҆́може а҆́ще и҆́деши.
</span>
<span type='verse' num='20'>
Глаго́ла є҆мꙋ̀ 
і҆и҃съ: ли́си ꙗ҆́звины и҆́мꙋтъ, и҆ пти̑цы нбⷭ҇ныѧ гнѣ́зда: 
сн҃ъ же человѣ́ческїй не и҆́мать гдѣ̀ главы̀ подклони́ти. 

</span>
<span type='verse' num='21'>
Дрꙋгі́й же ѿ ѹ҆ч҃ни̑къ є҆гѡ̀ речѐ є҆мꙋ̀: гдⷭ҇и, 
повели́ ми пре́жде и҆тѝ, и҆ погребстѝ ѻ҆тца̀ моего̀.
</span>
<span type='verse' num='22'>

I҆и҃съ же речѐ є҆мꙋ̀: грѧдѝ по мнѣ̀, и҆ ѡ҆ста́ви 
ме́ртвыхъ погребстѝ своѧ̀ мертвецы̀.

%&lt;(заⷱ҇ к҃з)%&gt;
</span>
<span type='verse' num='23'>
%&lt;И҆%&gt; влѣ́зшꙋ 
є҆мꙋ̀%&lt;*%&gt;{%&lt;Четверто́къ в҃ недѣ́ли: В%&gt;о вре́мѧ ѻ҆́но, 
влѣ́зшꙋ і҆и҃сꙋ%&lt;* Сїѐ и҆ ѻ҆ктѡ́врїа к҃ѕ.%&gt;} въ кора́бль, 
по не́мъ и҆до́ша ѹ҆ченицы̀ є҆гѡ̀.

%&lt;Коне́цъ сꙋббѡ́тѣ.%&gt;

[а҃і]
</span>
<span type='verse' num='24'>
И҆ сѐ трꙋ́съ вели́къ бы́сть въ мо́ри, 
ꙗ҆́коже кораблю̀ покрыва́тисѧ волна́ми: то́й же спа́ше. 

</span>
<span type='verse' num='25'>
И҆ прише́дше ѹ҆чн҃цы̀ є҆гѡ̀, возбꙋди́ша є҆го̀, 
глаго́люще: гдⷭ҇и, спаси́ ны, погиба́емъ.
</span>
<span type='verse' num='26'>
И҆ глаго́ла 
и҆̀мъ: что̀ страшли́ви є҆стѐ маловѣ́ри; тогда̀ воста́въ 
запретѝ вѣ́трѡмъ и҆ мо́рю, и҆ бы́сть тишина̀ ве́лїѧ.
</span>
<span type='verse' num='27'>

Человѣ́цы же чꙋди́шасѧ, глаго́люще: кто̀ є҆́сть се́й, 
ꙗ҆́кѡ и҆ вѣ́три и҆ мо́ре послꙋ́шаютъ є҆гѡ̀;

%&lt;Коне́цъ четверткꙋ̀.%&gt; (л. ѳ҃і ѡ҆б.)

%&lt;(заⷱ҇ к҃и)%&gt; [в҃і]
</span>
<span type='verse' num='28'>
%&lt;И҆%&gt; прише́дшꙋ є҆мꙋ̀ на 
ѻ҆́нъ по́лъ,%&lt;*%&gt;{%&lt;Недѣ́лѧ є҃: В%&gt;о вре́мѧ ѻ҆́но, 
прише́дшꙋ і҆и҃сꙋ%&lt;*%&gt;} въ странꙋ̀ гергеси́нскꙋю, срѣто́ста 
є҆го̀ два̀ бѣ́сна ѿ грѡ́бъ и҆сходѧ́ща, лю̑та ѕѣлѡ̀, 
ꙗ҆́кѡ не мощѝ никомꙋ̀ минꙋ́ти пꙋте́мъ тѣ́мъ.
</span>
<span type='verse' num='29'>
И҆ сѐ 
возопи́ста, глаго́люще: что̀ на́мъ и҆ тебѣ̀ і҆и҃се сн҃е 
бж҃їй; прише́лъ є҆сѝ сѣ́мѡ пре́жде вре́мене мꙋ́чити 
на́съ.
</span>
<span type='verse' num='30'>
Бѧ́ше же дале́че ѿ нею̀ ста́до свині́й мно́го 
пасо́мо.
</span>
<span type='verse' num='31'>
Бѣ́си же молѧ́хꙋ є҆го̀ глаго́люще: а҆́ще 
и҆зго́ниши ны̀, повелѝ на́мъ и҆тѝ въ ста́до свино́е.
</span>
<span type='verse' num='32'>

И҆ речѐ и҆̀мъ: и҆ди́те. ѻ҆ни́ же и҆зше́дше и҆до́ша въ 
ста́до свино́е: и҆ сѐ [а҆́бїе] ѹ҆стреми́сѧ ста́до всѐ по 
бре́гꙋ въ мо́ре, и҆ ѹ҆топо́ша въ вода́хъ.
</span>
<span type='verse' num='33'>
Пасꙋ́щїи же 
бѣжа́ша, и҆ ше́дше во гра́дъ возвѣсти́ша всѧ̀, и҆ ѡ҆ 
бѣсно́ю.
</span>
<span type='verse' num='34'>
И҆ сѐ ве́сь гра́дъ и҆зы́де въ срѣ́тенїе 
і҆и҃сови: и҆ ви́дѣвше є҆го̀, моли́ша, ꙗ҆́кѡ да бы̀ 
преше́лъ ѿ предѣ́лъ и҆́хъ.


</span>
<span type='chapter' num='9'>
%&lt;Глава̀ ѳ҃.%&gt;
</span>

<span type='prepend'>


%&lt;(заⷱ҇ к҃ѳ)%&gt;
</span>
<span type='verse' num='1'>
%&lt;И҆%&gt; влѣ́зъ%&lt;**%&gt;{%&lt;Недѣ́лѧ ѕ҃: 
В%&gt;о вре́мѧ ѻ҆́но, влѣ́зъ і҆и҃съ%&lt;**%&gt;} въ кора́бль, 
пре́йде, и҆ прїи́де во сво́й гра́дъ.

%&lt;Коне́цъ недѣ́ли.%&gt;

[г҃і]
</span>
<span type='verse' num='2'>
И҆ сѐ принесо́ша є҆мꙋ̀ разсла́бленна 
[жи́лами], на ѻ҆дрѣ̀ лежа́ща. и҆ ви́дѣвъ і҆и҃съ вѣ́рꙋ 
и҆́хъ, речѐ разсла́бленномꙋ: дерза́й ча́до, ѿпꙋща́ютсѧ 
тѝ грѣсѝ твоѝ.
</span>
<span type='verse' num='3'>
И҆ сѐ нѣ́цыи ѿ кни̑жникъ рѣ́ша въ 
себѣ̀: се́й хꙋ́литъ.
</span>
<span type='verse' num='4'>
И҆ ви́дѣвъ і҆и҃съ помышлє́нїѧ 
и҆́хъ, речѐ: (л. к҃) вскꙋ́ю вы̀ мы́слите лꙋка̑ваѧ въ 
сердца́хъ свои́хъ;
</span>
<span type='verse' num='5'>
Что́ бо є҆́сть ѹ҆до́бѣе рещѝ: 
ѿпꙋща́ютсѧ тѝ грѣсѝ; и҆лѝ рещѝ: воста́ни и҆ ходѝ;
</span>
<span type='verse' num='6'>

Но да ѹ҆вѣ́сте, ꙗ҆́кѡ вла́сть и҆́мать сн҃ъ 
человѣ́ческїй на землѝ ѿпꙋща́ти грѣхѝ [тогда̀ глаго́ла 
разсла́бленномꙋ:] воста́ни, возⸯмѝ тво́й ѻ҆́дръ, и҆ и҆дѝ 
въ до́мъ тво́й.
</span>
<span type='verse' num='7'>
И҆ воста́въ взе́мъ ѻ҆́дръ сво́й, и҆ 
и҆́де въ до́мъ сво́й.
</span>
<span type='verse' num='8'>
Ви́дѣвше же наро́ди чꙋди́шасѧ, и҆ 
просла́виша бг҃а, да́вшаго вла́сть таковꙋ́ю человѣ́кѡмъ.

%&lt;Коне́цъ недѣ́ли.%&gt;

%&lt;(заⷱ҇ л҃)%&gt; [д҃і]
</span>
<span type='verse' num='9'>
%&lt;И҆%&gt; преходѧ̀ і҆и҃съ 
ѿтꙋ́дꙋ,%&lt;*%&gt;{%&lt;Сꙋббѡ́та є҃ недѣ́ли: В%&gt;о вре́мѧ ѻ҆́но, 
преходѧ̀ і҆и҃съ%&lt;* Сїѐ и҆ ное́мврїа въ ѕ҃і де́нь.%&gt;} 
ви́дѣ человѣ́ка сѣдѧ́ща на мы́тницѣ, матѳе́а глаго́лема, 
и҆ глаго́ла є҆мꙋ̀: по мнѣ̀ грѧдѝ. и҆ воста́въ по не́мъ 
и҆́де.
</span>
<span type='verse' num='10'>
И҆ бы́сть є҆мꙋ̀ возлежа́щꙋ въ домꙋ̀, и҆ сѐ 
мно́зи мытарѝ и҆ грѣ̑шницы прише́дше возлежа́хꙋ со 
і҆и҃сомъ, и҆ со ѹ҆ченикѝ є҆гѡ̀.
</span>
<span type='verse' num='11'>
И҆ ви́дѣвше 
фарїсе́є, глаго́лахꙋ ѹ҆ченикѡ́мъ є҆гѡ̀: почто̀ съ 
мытарѝ и҆ грѣ́шники ѹ҆чи́тель ва́шъ ꙗ҆́стъ и҆ пїе́тъ; 

</span>
<span type='verse' num='12'>
I҆и҃съ же слы́шавъ, речѐ и҆̀мъ: не тре́бꙋютъ здра́вїи 
врача̀, но болѧ́щїи.
</span>
<span type='verse' num='13'>
Ше́дше же наꙋчи́тесѧ, что̀ 
є҆́сть: ми́лости хощꙋ̀, а҆ не же́ртвы. не прїидо́хъ бо 
призва́ти пра́ведники, но грѣ́шники на покаѧ́нїе.

%&lt;Коне́цъ сꙋббѡ́тѣ.%&gt;

%&lt;(заⷱ҇ л҃а)%&gt;
</span>
<span type='verse' num='14'>
%&lt;Т%&gt;огда̀ пристꙋпи́ша къ 
немꙋ̀%&lt;**%&gt;{%&lt;Пѧто́къ в҃ недѣ́ли: В%&gt;о вре́мѧ ѻ҆́но, 
пристꙋпи́ша ко і҆и҃сꙋ%&lt;**%&gt;} ѹ҆ченицы̀ і҆ѡа́нновы, 
глаго́люще: почто̀ мы̀ и҆ фарїсе́и пости́мсѧ мно́гѡ, (л. к҃ 
ѡ҆б.) ѹ҆ченицы́ же твоѝ не постѧ́тсѧ;
</span>
<span type='verse' num='15'>
И҆ речѐ 
и҆̀мъ і҆и҃съ: є҆да̀ мо́гꙋтъ сы́нове бра́чнїи пла́кати, 
донели́ко вре́мѧ съ ни́ми є҆́сть жени́хъ; прїи́дꙋтъ же 
дні́е, є҆гда̀ ѿи́метсѧ ѿ ни́хъ жени́хъ, и҆ тогда̀ 
постѧ́тсѧ.
</span>
<span type='verse' num='16'>
Никто́же бо приставлѧ́етъ приставле́нїѧ 
пла́та небѣ́лена ри́зѣ ве́тсѣ: ꙾во́зⸯметъ бо кончи́нꙋ 
свою̀ ѿ ри́зы, и҆ го́рша дира̀ бꙋ́детъ꙾{꙾ѿто́ргнетъ бо 
приставле́нїе є҆гѡ̀ ѿ ри́зы [нѣ́что], и҆ го́рша дира̀ 
бꙋ́детъ꙾}.
</span>
<span type='verse' num='17'>
Нижѐ влива́ютъ вїна̀ но́ва въ мѣ́хи 
ве́тхи. а҆́ще ли же нѝ, то̀ просадѧ́тсѧ мѣ́си, и҆ вїно̀ 
пролїе́тсѧ, и҆ мѣ́си поги́бнꙋтъ: но влива́ютъ вїно̀ но́во 
въ мѣ́хи но́вы, и҆ ѻ҆боѐ соблюде́тсѧ.

%&lt;Коне́цъ пѧткꙋ̀.%&gt;

%&lt;(заⷱ҇ л҃в)%&gt; [є҃і]
</span>
<span type='verse' num='18'>
%&lt;С%&gt;їѧ̑ є҆мꙋ̀ глаго́лющꙋ 
къ ни́мъ, сѐ кнѧ́зь нѣ́кїй прише́дъ%&lt;*%&gt;{%&lt;Сꙋббѡ́та ѕ҃ 
недѣ́ли: В%&gt;о вре́мѧ ѻ҆́но, кнѧ́зь нѣ́кїй прише́дъ ко 
і҆и҃сꙋ,%&lt;*%&gt;} кла́нѧшесѧ є҆мꙋ̀, глаго́лѧ, ꙗ҆́кѡ дщѝ моѧ̀ 
ны́нѣ ѹ҆́мре: но прише́дъ возложѝ на ню̀ рꙋ́кꙋ твою̀, и҆ 
ѡ҆живе́тъ.
</span>
<span type='verse' num='19'>
И҆ воста́въ і҆и҃съ по не́мъ и҆́де, и҆ 
ѹ҆ч҃нцы̀ є҆гѡ̀. [ѕ҃і]
</span>
<span type='verse' num='20'>
И҆ сѐ жена̀ кровоточи́ва 
двана́десѧте лѣ́тъ, пристꙋ́пльши созадѝ, прикоснꙋ́сѧ 
воскри́лїю ри́зы є҆гѡ̀.
</span>
<span type='verse' num='21'>
Глаго́лаше бо въ себѣ̀: а҆́ще 
то́кмѡ прикоснꙋ́сѧ ри́зѣ є҆гѡ̀, спасе́на бꙋ́дꙋ.
</span>
<span type='verse' num='22'>
I҆и҃съ 
же ѡ҆бра́щсѧ, и҆ ви́дѣвъ ю҆̀, речѐ: дерза́й дщѝ, вѣ́ра 
твоѧ̀ спасѐ тѧ̀. и҆ спасе́на бы́сть жена̀ ѿ часа̀ тогѡ̀. 

</span>
<span type='verse' num='23'>
И҆ прише́дъ і҆и҃съ въ до́мъ кнѧ́жь, и҆ ви́дѣ сопца̑ и҆ 
наро́дъ мо́лвѧщъ,
</span>
<span type='verse' num='24'>
Глаго́ла и҆̀мъ: ѿиди́те, не ѹ҆́мре 
бо дѣви́ца, но спи́тъ. и҆ рꙋга́хꙋсѧ є҆мꙋ̀.
</span>
<span type='verse' num='25'>
Е҆гда́ же 
и҆згна́нъ бы́сть наро́дъ, вше́дъ (л. к҃а) ꙗ҆́тъ ю҆̀ за 
рꙋ́кꙋ: и҆ воста̀ дѣви́ца.
</span>
<span type='verse' num='26'>
И҆ и҆зы́де вѣ́сть сїѧ̀ по 
все́й землѝ то́й.

%&lt;Коне́цъ сꙋббѡ́тѣ.%&gt;

%&lt;(заⷱ҇ л҃г)%&gt; [з҃і]
</span>
<span type='verse' num='27'>
%&lt;И҆%&gt; преходѧ́щꙋ 
ѿтꙋ́дꙋ%&lt;*%&gt;{%&lt;Недѣ́лѧ з҃: В%&gt;о вре́мѧ ѻ҆́но, 
преходѧ́щꙋ%&lt;*%&gt;} і҆и҃сови, по не́мъ и҆до́ста два̀ слѣпца̀, 
зовꙋ́ща и҆ глаго́люща: поми́лꙋй ны̀ і҆и҃се сн҃е дв҃довъ.
</span>
<span type='verse' num='28'>

Прише́дшꙋ же є҆мꙋ̀ въ до́мъ, пристꙋпи́ста къ немꙋ̀ 
слѣпца̑, и҆ глаго́ла и҆́ма і҆и҃съ: вѣ́рꙋета ли, ꙗ҆́кѡ 
могꙋ̀ сїѐ сотвори́ти; глаго́ласта є҆мꙋ̀: є҆́й гдⷭ҇и.
</span>
<span type='verse' num='29'>

Тогда̀ прикоснꙋ́сѧ ѻ҆́чїю и҆́хъ, глаго́лѧ: по вѣ́рѣ ва́ю 
бꙋ́ди ва́ма.
</span>
<span type='verse' num='30'>
И҆ ѿверзо́стасѧ ѻ҆́чи и҆́ма: и҆ запретѝ 
и҆́ма і҆и҃съ, глаго́лѧ: блюди́та, да никто́же ѹ҆вѣ́сть. 

</span>
<span type='verse' num='31'>
Ѻ҆́на же и҆зше́дша, просла́виста є҆го̀ по все́й землѝ 
то́й. [и҃і]
</span>
<span type='verse' num='32'>
Тѣ́ма же и҆сходѧ́щема, сѐ приведо́ша къ 
немꙋ̀ человѣ́ка нѣ́ма, бѣснꙋ́ема.
</span>
<span type='verse' num='33'>
И҆ и҆згна́нꙋ 
бѣ́сꙋ, проглаго́ла нѣмы́й: и҆ диви́шасѧ наро́ди, 
глаго́люще, ꙗ҆́кѡ николи́же ꙗ҆ви́сѧ та́кѡ во і҆и҃ли.
</span>
<span type='verse' num='34'>

Фарїсе́є же глаго́лахꙋ: ѡ҆ кнѧ́зѣ бѣсо́встѣмъ и҆зго́нитъ 
бѣ́сы.
</span>
<span type='verse' num='35'>
И҆ прохожда́ше і҆и҃съ гра́ды всѧ̑ и҆ вє́си, 
ѹ҆чѧ̀ на со́нмищахъ и҆́хъ, и҆ проповѣ́даѧ є҆ѵⷢ҇лїе 
црⷭ҇твїѧ, и҆ цѣлѧ̀ всѧ́къ недꙋ́гъ, и҆ всѧ́кꙋ ꙗ҆́зю въ 
лю́дехъ.

%&lt;Коне́цъ недѣ́ли.%&gt;

%&lt;(заⷱ҇ л҃д)%&gt;
</span>
<span type='verse' num='36'>
%&lt;В%&gt;и́дѣвъ 
же%&lt;**%&gt;{%&lt;Понедѣ́льникъ г҃ недѣ́ли: В%&gt;о вре́мѧ ѻ҆́но, 
ви́дѣвъ і҆и҃съ%&lt;**%&gt;} наро́ды, милосе́рдова ѡ҆ ни́хъ, 
ꙗ҆́кѡ бѧ́хꙋ смѧте́ни, и҆ ѿве́ржени ꙗ҆́кѡ ѻ҆́вцы не (л. 
к҃а ѡ҆б.) и҆мꙋ́щыѧ па́стырѧ.
</span>
<span type='verse' num='37'>
Тогда̀ глаго́ла 
ѹ҆ченикѡ́мъ свои́мъ: жа́тва ѹ҆́бѡ мно́га, дѣ́лателей же 
ма́лѡ.
</span>
<span type='verse' num='38'>
Моли́тесѧ ѹ҆́бѡ гдⷭ҇и́нꙋ жа́твы, ꙗ҆́кѡ да 
и҆зведе́тъ дѣ́латели на жа́твꙋ свою̀.


</span>
<span type='chapter' num='10'>
%&lt;Глава̀ і҃.%&gt;
</span>

<span type='prepend'>


%&lt;(заⷱ҇)%&gt;
</span>
<span type='verse' num='1'>
%&lt;И҆%&gt; призва̀%&lt;*%&gt;{%&lt;Ное́мврїа, и҆ 
і҆ꙋ́лїа а҃, ст҃ы́мъ врачє́мъ: В%&gt;о вре́мѧ ѻ҆́но, призва̀ 
і҆и҃съ%&lt;*%&gt;} ѻ҆бана́десѧть ѹ҆ченикѝ своѧ̀, дадѐ и҆̀мъ 
вла́сть на дꙋсѣ́хъ нечи́стыхъ, ꙗ҆́кѡ да и҆зго́нѧтъ и҆̀хъ, 
и҆ цѣли́ти всѧ́къ недꙋ́гъ, и҆ всѧ́кꙋ болѣ́знь.

%&lt;Престꙋпѝ ст҃ы́мъ врачє́мъ.%&gt;


</span>
<span type='verse' num='2'>
Двана́десѧтихъ же а҆пⷭ҇лѡвъ и҆мена̀ сꙋ́ть сїѧ̑: 
пе́рвый сі́мѡнъ, и҆́же нарица́етсѧ пе́тръ, и҆ а҆ндре́й 
бра́тъ є҆гѡ̀: і҆а́кѡвъ зеведе́евъ, и҆ і҆ѡа́ннъ бра́тъ 
є҆гѡ̀:
</span>
<span type='verse' num='3'>
Фїлі́ппъ, и҆ варѳоломе́й: ѳѡма̀, и҆ матѳе́й 
мыта́рь: і҆а́кѡвъ а҆лфе́евъ, и҆ левве́й, нарече́нный 
ѳадде́й:
</span>
<span type='verse' num='4'>
Сі́мѡнъ канані́тъ, и҆ і҆ꙋ́да і҆скарїѡ́тскїй, 
и҆́же и҆ предадѐ є҆го̀.

%&lt;Чтѝ врачє́мъ:%&gt;

[ѳ҃і]
</span>
<span type='verse' num='5'>
Сїѧ̑ ѻ҆бана́десѧть посла̀ і҆и҃съ, заповѣ́да 
и҆̀мъ, глаго́лѧ: на пꙋ́ть ꙗ҆зы̑къ не и҆ди́те, и҆ во гра́дъ 
самарѧ́нскїй не вни́дите.
</span>
<span type='verse' num='6'>
И҆ди́те же па́че ко ѻ҆вца́мъ 
поги́бшымъ до́мꙋ і҆и҃лева.
</span>
<span type='verse' num='7'>
Ходѧ́ще же проповѣ́дꙋйте, 
глаго́люще: ꙗ҆́кѡ прибли́жисѧ црⷭ҇твїе нбⷭ҇ное.
</span>
<span type='verse' num='8'>
Болѧ́щыѧ 
и҆сцѣлѧ́йте, прокажє́нныѧ ѡ҆чища́йте, (л. к҃в) мє́ртвыѧ 
воскреша́йте, бѣ́сы и҆згонѧ́йте: тꙋ́не прїѧ́сте, тꙋ́не 
дади́те.

%&lt;Коне́цъ понедѣ́льникꙋ, и҆ врачє́мъ.%&gt;

%&lt;(заⷱ҇ л҃є)%&gt;
</span>
<span type='verse' num='9'>
%&lt;*%&gt;{%&lt;Вто́рникъ г҃ недѣ́ли: 
Р%&gt;ечѐ гдⷭ҇ь свои́мъ ѹ҆ченикѡ́мъ%&lt;*%&gt;} %&lt;Н%&gt;е стѧжи́те 
зла́та, ни сребра̀, ни мѣ́ди при поѧсѣ́хъ ва́шихъ:
</span>
<span type='verse' num='10'>
Ни 
пи́ры на пꙋтѝ, ни двою̀ ри́зꙋ, ни сапѡ́гъ, ни жє́злъ, 
досто́инъ бо є҆́сть дѣ́латель мзды̀ своеѧ̀.
</span>
<span type='verse' num='11'>
Во́ньже 
а҆́ще [коли́ждо] гра́дъ и҆лѝ ве́сь вни́дете, и҆спыта́йте, 
кто̀ въ не́мъ досто́инъ є҆́сть: и҆ тꙋ̀ пребꙋ́дите, до́ндеже 
и҆зы́дете.
</span>
<span type='verse' num='12'>
Входѧ́ще же въ до́мъ, цѣлꙋ́йте є҆го̀ 
[глаго́люще: ми́ръ до́мꙋ семꙋ̀]:
</span>
<span type='verse' num='13'>
И҆ а҆́ще ѹ҆́бѡ 
бꙋ́детъ до́мъ досто́инъ, прїи́детъ ми́ръ ва́шъ на́нь: а҆́ще 
ли же не бꙋ́детъ досто́инъ, ми́ръ ва́шъ къ ва́мъ 
возврати́тсѧ.
</span>
<span type='verse' num='14'>
И҆ и҆́же а҆́ще не прїи́метъ ва́съ, нижѐ 
послꙋ́шаетъ слове́съ ва́шихъ, и҆сходѧ́ще и҆зⸯ до́мꙋ, и҆лѝ 
и҆зⸯ гра́да тогѡ̀, ѿтрѧси́те пра́хъ но́гъ ва́шихъ.
</span>
<span type='verse' num='15'>

А҆ми́нь глаго́лю ва́мъ: ѿра́днѣе бꙋ́детъ землѝ 
содо́мстѣй и҆ гомо́ррстѣй въ де́нь сꙋ́дный, не́же гра́дꙋ 
томꙋ̀.

%&lt;Коне́цъ вто́рникꙋ.%&gt;

%&lt;(заⷱ҇ л҃ѕ)%&gt;
</span>
<span type='verse' num='16'>
%&lt;**%&gt;{%&lt;Среда̀ г҃ недѣ́ли: Р%&gt;ечѐ 
гдⷭ҇ь свои́мъ ѹ҆ченикѡ́мъ:%&lt;** Сїѐ и҆ мꙋ́ченикѡмъ.%&gt;} Сѐ 
а҆́зъ посыла́ю ва́съ ꙗ҆́кѡ ѻ҆́вцы посредѣ̀ волкѡ́въ: 
бꙋ́дите ѹ҆́бѡ мꙋ́дри ꙗ҆́кѡ ѕмїѧ̑, и҆ цѣ́ли ꙗ҆́кѡ 
го́лꙋбїе.
</span>
<span type='verse' num='17'>
Внемли́те же ѿ чл҃вѣ̑къ: предадѧ́тъ бо вы̀ 
на со́нмы, и҆ на собо́рищахъ и҆́хъ бїю́тъ ва́съ.
</span>
<span type='verse' num='18'>
И҆ (л. 
к҃в ѡ҆б.) предⸯ влады́ки же и҆ царѝ веде́ни бꙋ́дете менѐ 
ра́ди, во свидѣ́тельство и҆̀мъ и҆ ꙗ҆зы́кѡмъ.
</span>
<span type='verse' num='19'>
Е҆гда́ 
же предаю́тъ вы̀, не пецы́тесѧ, ка́кѡ и҆лѝ что̀ 
возглаго́лете: да́стъ бо сѧ ва́мъ въ то́й ча́съ что̀ 
возглаго́лете.
</span>
<span type='verse' num='20'>
Не вы́ бо бꙋ́дете глаго́лющїи, но дх҃ъ 
ѻ҆ц҃а̀ ва́шегѡ глаго́лѧй въ ва́съ.
</span>
<span type='verse' num='21'>
Преда́стъ же бра́тъ 
бра́та на сме́рть, и҆ ѻ҆те́цъ ча́до: и҆ воста́нꙋтъ ча̑да на 
роди́телей, и҆ ѹ҆бїю́тъ и҆̀хъ.
</span>
<span type='verse' num='22'>
И҆ бꙋ́дете ненави́дими 
всѣ́ми и҆́мене моегѡ̀ ра́ди. претерпѣ́вый же до конца̀, 
то́й спасе́нъ бꙋ́детъ.

%&lt;Коне́цъ средѣ̀ и҆ мꙋ́ченикѡмъ.%&gt;

%&lt;(заⷱ҇ л҃з)%&gt;
</span>
<span type='verse' num='23'>
%&lt;Е҆%&gt;гда́ же%&lt;*%&gt;{%&lt;Четверто́къ г҃ 
недѣ́ли: Р%&gt;ечѐ гдⷭ҇ь свои́мъ ѹ҆ченикѡ́мъ: є҆гда̀%&lt;*%&gt;} 
го́нѧтъ вы̀ во гра́дѣ се́мъ, бѣ́гайте въ дрꙋгі́й. а҆ми́нь 
бо глаго́лю ва́мъ: не и҆́мате сконча́ти гра́ды і҆и҃левы, 
до́ндеже прїи́детъ сн҃ъ чл҃вѣ́ческїй.
</span>
<span type='verse' num='24'>
Нѣ́сть ѹ҆ч҃нкъ 
надⸯ ѹ҆чи́телемъ свои́мъ, нижѐ ра́бъ надⸯ господи́номъ 
свои́мъ.
</span>
<span type='verse' num='25'>
Довлѣ́етъ ѹ҆чн҃кꙋ̀, да бꙋ́детъ ꙗ҆́кѡ 
ѹ҆ч҃тль є҆гѡ̀, и҆ ра́бъ, ꙗ҆́кѡ госпо́дь є҆гѡ̀. а҆́ще 
господи́на до́мꙋ веельзевꙋ́ла нареко́ша, кольмѝ па́че 
дома̑шнїѧ є҆гѡ̀.
</span>
<span type='verse' num='26'>
Не ѹ҆бо́йтесѧ ѹ҆̀бо и҆́хъ: 
ничто́же бо є҆́сть покрове́но, є҆́же не ѿкры́етсѧ: и҆ 
та́йно, є҆́же не ѹ҆вѣ́дѣно бꙋ́детъ.
</span>
<span type='verse' num='27'>
Е҆́же глаго́лю 
ва́мъ во тмѣ̀, рцы́те во свѣ́тѣ: и҆ є҆́же во ѹ҆́ши 
слы́шите, проповѣ́дите на кро́вѣхъ.
</span>
<span type='verse' num='28'>
И҆ не ѹ҆бо́йтесѧ 
ѿ ѹ҆бива́ющихъ тѣ́ло, дꙋ́шꙋ же не могꙋ́щихъ ѹ҆би́ти: 
ѹ҆бо́йтесѧ же па́че могꙋ́щагѡ и҆ дꙋ́шꙋ и҆ тѣ́ло погꙋби́ти 
въ гее́ннѣ.
</span>
<span type='verse' num='29'>
Не двѣ́ ли пти́цѣ (л. к҃г) цѣни́тѣсѧ 
є҆ди́номꙋ а҆сса́рїю; и҆ ни є҆ди́на ѿ нею̀ паде́тъ на 
землѝ безⸯ ѻ҆ц҃а̀ ва́шегѡ.
</span>
<span type='verse' num='30'>
Ва́мъ же и҆ вла́си главні́и 
всѝ и҆зочте́ни сꙋ́ть.
</span>
<span type='verse' num='31'>
Не ѹ҆бо́йтесѧ ѹ҆̀бо: 
мно́зѣхъ пти́цъ лꙋ́чши є҆стѐ вы̀.

%&lt;Коне́цъ четверткꙋ̀.%&gt;

%&lt;(заⷱ҇ л҃и)%&gt;
</span>
<span type='verse' num='32'>
%&lt;В%&gt;сѧ́къ ѹ҆̀бо%&lt;*%&gt;{%&lt;Недѣ́лѧ а҃ 
всѣ́хъ ст҃ы́хъ: Р%&gt;ечѐ гдⷭ҇ь свои́мъ ѹ҆ченикѡ́мъ: 
всѧ́къ%&lt;* Сїѐ и҆ въ пѧто́къ г҃ недѣ́ли.%&gt;} и҆́же 
и҆сповѣ́сть мѧ̀ предⸯ человѣ́ки, и҆сповѣ́мъ є҆го̀ и҆ 
а҆́зъ предⸯ ѻ҆ц҃е́мъ мои́мъ, и҆́же на нб҃сѣ́хъ.
</span>
<span type='verse' num='33'>
А҆ 
и҆́же ѿве́ржетсѧ менѐ предⸯ человѣ́ки, ѿве́ргꙋсѧ 
є҆гѡ̀ и҆ а҆́зъ предⸯ ѻ҆ц҃е́мъ мои́мъ, и҆́же на нб҃сѣ́хъ.

%&lt;Престꙋпѝ всѣ̑мъ ст҃ы́мъ.%&gt;


</span>
<span type='verse' num='34'>
Не мни́те, ꙗ҆́кѡ прїидо́хъ воврещѝ ми́ръ на 
зе́млю: не прїидо́хъ бо воврещѝ ми́ръ, но ме́чь.
</span>
<span type='verse' num='35'>

Прїидо́хъ бо разлꙋчи́ти человѣ́ка на ѻ҆тца̀ своего̀, и҆ 
дще́рь на ма́терь свою̀, и҆ невѣ́стꙋ на свекро́вь свою̀. 

</span>
<span type='verse' num='36'>
И҆ вразѝ человѣ́кꙋ дома́шнїи є҆гѡ̀.

%&lt;Престꙋпѝ пѧткꙋ̀. Чтѝ всѣ̑мъ ст҃ы́мъ:%&gt;

%&lt;(заⷱ҇ л҃ѳ)%&gt;
</span>
<span type='verse' num='37'>
%&lt;**%&gt;{%&lt;Сꙋббѡ́та з҃, и҆ сꙋббѡ́та 
предⸯ воздви́женїемъ: Р%&gt;ечѐ гдⷭ҇ь:%&lt;**%&gt;} %&lt;И҆́%&gt;же 
лю́битъ ѻ҆тца̀ и҆лѝ ма́терь па́че менѐ, нѣ́сть менѐ 
досто́инъ: и҆ и҆́же лю́битъ сы́на и҆лѝ дще́рь па́че менѐ, 
нѣ́сть менѐ досто́инъ.
</span>
<span type='verse' num='38'>
И҆ и҆́же не прїи́метъ крⷭ҇та̀ 
своегѡ̀, и҆ въ слѣ́дъ менѐ грѧде́тъ, нѣ́сть менѐ 
досто́инъ.

%&lt;Прейдѝ всѣ̑мъ ст҃ы́мъ, въ зача́ло ѻ҃ѳ:%&gt; [Тогда̀ 
ѿвѣща́въ пе́тръ:] (л. к҃г ѡ҆б.)


</span>
<span type='verse' num='39'>
Ѡ҆брѣты́й дꙋ́шꙋ свою̀, погꙋби́тъ ю҆̀: а҆ и҆́же 
погꙋби́тъ дꙋ́шꙋ свою̀ менѐ ра́ди, ѡ҆брѧ́щетъ ю҆̀.
</span>
<span type='verse' num='40'>
И҆́же 
ва́съ прїе́млетъ, менѐ прїе́млетъ: и҆ и҆́же прїе́млетъ 
менѐ, прїе́млетъ посла́вшаго мѧ̀.
</span>
<span type='verse' num='41'>
Прїе́млѧй проро́ка во 
и҆́мѧ проро́че, мздꙋ̀ проро́чꙋ прїи́метъ: и҆ прїе́млѧй 
пра́ведника во и҆́мѧ пра́ведниче, мздꙋ̀ пра́ведничꙋ 
прїи́метъ.
</span>
<span type='verse' num='42'>
И҆ и҆́же а҆́ще напои́тъ є҆ди́наго ѿ 
ма́лыхъ си́хъ ча́шꙋ стꙋдены̀ воды̀, то́кмѡ во и҆́мѧ 
ѹ҆ченика̀, а҆ми́нь глаго́лю ва́мъ, не погꙋби́тъ мзды̀ 
своеѧ̀.

%&lt;Чтѝ пѧткꙋ̀:%&gt;


</span>
<span type='chapter' num='11'>
%&lt;Глава̀ а҃і.%&gt;
</span>

<span type='prepend'>



</span>
<span type='verse' num='1'>
%&lt;И҆%&gt; бы́сть, є҆гда̀ совершѝ і҆и҃съ, заповѣ́даѧ 
ѻ҆бѣмана́десѧте ѹ҆ченико́ма свои́ма, пре́йде ѿтꙋ́дꙋ 
ѹ҆чи́ти, и҆ проповѣ́дати во гра́дѣхъ и҆́хъ.

%&lt;Коне́цъ пѧткꙋ̀ и҆ сꙋббѡ́тѣ з҃, и҆ предⸯ 
воздви́женїемъ.%&gt;

%&lt;(заⷱ҇ м҃)%&gt; [к҃]
</span>
<span type='verse' num='2'>
%&lt;I҆%&gt;ѡа́ннъ же 
слы́шавъ%&lt;*%&gt;{%&lt;Понедѣ́льникъ д҃ недѣ́ли: В%&gt;о вре́мѧ 
ѻ҆́но, слы́шавъ і҆ѡа́ннъ%&lt;* Сїѐ и҆ на ѡ҆брѣ́тенїе главы̀ 
предте́чевы, на лїтꙋргі́и.%&gt;} во ѹ҆зи́лищи дѣла̀ 
хрⷭ҇то́ва, посла̀ два̀ ѿ ѹ҆ч҃ни̑къ свои́хъ,
</span>
<span type='verse' num='3'>
Речѐ 
є҆мꙋ̀: ты́ ли є҆сѝ грѧды́й, и҆лѝ и҆но́гѡ ча́емъ;
</span>
<span type='verse' num='4'>
И҆ 
ѿвѣща́въ і҆и҃съ речѐ и҆̀мъ: ше́дша возвѣсти́та 
і҆ѡа́ннови, ꙗ҆̀же слы́шита и҆ ви́дита.
</span>
<span type='verse' num='5'>
Слѣпі́и 
прозира́ютъ, и҆ хро́мїи хо́дѧтъ: прокаже́ннїи ѡ҆чища́ютсѧ, 
и҆ глꙋсі́и слы́шатъ: ме́ртвїи востаю́тъ, и҆ ни́щїи 
благовѣствꙋ́ютъ.
</span>
<span type='verse' num='6'>
И҆ блаже́нъ є҆́сть, и҆́же а҆́ще не 
соблазни́тсѧ ѡ҆ мнѣ̀.
</span>
<span type='verse' num='7'>
Тѣ́ма же и҆сходѧ́щема, нача́тъ 
і҆и҃съ наро́дѡмъ (л. к҃д) глаго́лати ѡ҆ і҆ѡа́ннѣ: чесѡ̀ 
и҆зыдо́сте въ пꙋсты́ню ви́дѣти; тро́сть ли вѣ́тромъ 
коле́блемꙋ;
</span>
<span type='verse' num='8'>
Но чесѡ̀ и҆зыдо́сте ви́дѣти; человѣ́ка ли 
въ мѧ́кки ри̑зы ѡ҆блече́нна; сѐ и҆̀же мѧ̑ккаѧ носѧ́щїи, въ 
домѣ́хъ црⷭ҇кихъ сꙋ́ть.
</span>
<span type='verse' num='9'>
Но чесѡ̀ и҆зыдо́сте ви́дѣти; 
проро́ка ли; є҆́й глаго́лю ва́мъ, и҆ ли́шше проро́ка.
</span>
<span type='verse' num='10'>

Се́й бо є҆́сть, ѡ҆ не́мже є҆́сть пи́сано: сѐ а҆́зъ 
посыла́ю а҆́гг҃ла моего̀ предъ лице́мъ твои́мъ, и҆́же 
ѹ҆гото́витъ пꙋ́ть тво́й предⸯ тобо́ю.
</span>
<span type='verse' num='11'>
А҆ми́нь 
глаго́лю ва́мъ, не воста̀ въ рожде́нныхъ жена́ми бо́лїй 
і҆ѡа́нна крⷭ҇ти́телѧ: мні́й же во црⷭ҇твїи нбⷭ҇нѣмъ, бо́лїй 
є҆гѡ̀ є҆́сть.
</span>
<span type='verse' num='12'>
Ѿ дне́й же і҆ѡа́нна крⷭ҇ти́телѧ 
досе́лѣ, црⷭ҇твїе нбⷭ҇ное ꙾нꙋ́дитсѧ꙾{꙾съ нꙋ́ждею 
воспрїе́млетсѧ꙾}, и҆ нꙋ́ждницы восхища́ютъ є҆̀.
</span>
<span type='verse' num='13'>
Вси́ 
бо проро́цы и҆ зако́нъ до і҆ѡа́нна прореко́ша.
</span>
<span type='verse' num='14'>
И҆ а҆́ще 
хо́щете прїѧ́ти, то́й є҆́сть и҆лїа̀ хотѧ́й прїитѝ.
</span>
<span type='verse' num='15'>

И҆мѣ́ѧй ѹ҆́ши слы́шати, да слы́шитъ.

%&lt;Коне́цъ понедѣ́льникꙋ, и҆ і҆ѡа́ннꙋ.%&gt;

%&lt;(заⷱ҇ м҃а)%&gt;
</span>
<span type='verse' num='16'>
%&lt;К%&gt;омꙋ́ же%&lt;*%&gt;{%&lt;Вто́рникъ д҃ 
недѣ́ли: Р%&gt;ечѐ гдⷭ҇ь: комꙋ̀%&lt;*%&gt;} ѹ҆подо́блю ро́дъ 
се́й; подо́бенъ є҆́сть дѣ́темъ, сѣдѧ́щымъ на то́ржищахъ, 
и҆ возглаша́ющымъ дрꙋгѡ́мъ свои́мъ,
</span>
<span type='verse' num='17'>
И҆ глаго́лющымъ: 
писка́хомъ ва́мъ, и҆ не плѧса́сте: пла́кахомъ ва́мъ, и҆ не 
рыда́сте.
</span>
<span type='verse' num='18'>
Прїи́де бо і҆ѡа́ннъ, ни ꙗ҆ды́й, ни пїѧ̀, и҆ 
глаго́лютъ: бѣ́са и҆́мать.
</span>
<span type='verse' num='19'>
Прїи́де сн҃ъ чл҃вѣ́ческїй, 
ꙗ҆ды́й и҆ пїѧ́й, и҆ глаго́лютъ: сѐ человѣ́къ ꙗ҆́дца и҆ 
вїнопі́йца, мытарє́мъ дрꙋ́гъ и҆ грѣ́шникѡмъ. и҆ 
ѡ҆правди́сѧ премꙋ́дрость ѿ ча̑дъ свои́хъ. (л. к҃д ѡ҆б.)

%&lt;(заⷱ҇ м҃в)%&gt;
</span>
<span type='verse' num='20'>
%&lt;Т%&gt;огда̀ нача́тъ%&lt;*%&gt;{%&lt;Среда̀ д҃ 
недѣ́ли: В%&gt;о вре́мѧ ѻ҆́но, нача́тъ%&lt;*%&gt;} і҆и҃съ поноша́ти 
градовѡ́мъ, въ ни́хже бы́ша мно́жайшыѧ си́лы є҆гѡ̀, занѐ 
не пока́ѧшасѧ.

%&lt;Коне́цъ вто́рникꙋ.%&gt;


</span>
<span type='verse' num='21'>
Го́ре тебѣ̀ хоразі́не, го́ре тебѣ̀ виѳсаі́до: 
ꙗ҆́кѡ а҆́ще въ тѵ́рѣ и҆ сїдѡ́нѣ бы́ша си́лы бы́ли бы́вшыѧ 
въ ва́съ, дре́вле ѹ҆́бѡ во вре́тищи и҆ пе́пелѣ пока́ѧлисѧ 
бы́ша.
</span>
<span type='verse' num='22'>
Ѻ҆ба́че глаго́лю ва́мъ: тѵ́рꙋ и҆ сїдѡ́нꙋ 
ѿра́днѣе бꙋ́детъ въ де́нь сꙋ́дный, не́же ва́мъ.
</span>
<span type='verse' num='23'>
И҆ 
ты̀ капернаꙋ́ме, и҆́же до нб҃съ вознесы́йсѧ, до а҆́да 
сни́деши: занѐ а҆́ще въ содо́мѣхъ бы́ша си̑лы бы́ли 
бы́вшыѧ въ тебѣ̀, пребы́ли ѹ҆́бѡ бы́ша до дне́шнѧгѡ днѐ. 

</span>
<span type='verse' num='24'>
Ѻ҆ба́че глаго́лю ва́мъ, ꙗ҆́кѡ землѝ содо́мстѣй 
ѿра́днѣе бꙋ́детъ въ де́нь сꙋ́дный, не́же тебѣ̀.
</span>
<span type='verse' num='25'>
Въ 
то̀ вре́мѧ ѿвѣща́въ і҆и҃съ, речѐ: и҆сповѣ́даю ти сѧ 
ѻ҆́ч҃е, гдⷭ҇и нб҃сѐ и҆ землѝ, ꙗ҆́кѡ ѹ҆таи́лъ є҆сѝ 
сїѧ̑ ѿ премꙋ́дрыхъ и҆ разꙋ́мныхъ, и҆ ѿкры́лъ є҆сѝ та̑ 
младе́нцємъ.
</span>
<span type='verse' num='26'>
Е҆́й, ѻ҆́ч҃е, ꙗ҆́кѡ та́кѡ бы́сть 
бл҃говоле́нїе предⸯ тобо́ю.

%&lt;Коне́цъ средѣ̀.%&gt;

%&lt;(заⷱ҇ м҃г)%&gt;
</span>
<span type='verse' num='27'>
%&lt;**%&gt;{%&lt;Четверто́къ д҃ недѣ́ли: 
Р%&gt;ечѐ гдⷭ҇ь свои́мъ ѹ҆ченикѡ́мъ:%&lt;**%&gt;} %&lt;В%&gt;сѧ̑ мнѣ̀ 
предана̀ сꙋ́ть ѻ҆ц҃е́мъ мои́мъ, и҆ никто́же зна́етъ сн҃а, 
то́кмѡ ѻ҆ц҃ъ: ни ѻ҆ц҃а̀ кто̀ зна́етъ, то́кмѡ сн҃ъ, и҆ 
є҆мꙋ́же а҆́ще во́литъ сн҃ъ ѿкры́ти.
</span>
<span type='verse' num='28'>
Прїиди́те ко 
мнѣ̀ всѝ трꙋжда́ющїисѧ и҆ ѡ҆бремене́ннїи, и҆ а҆́зъ 
ѹ҆поко́ю вы̀.
</span>
<span type='verse' num='29'>
Возⸯми́те и҆́го моѐ на себѐ, (л. 
к҃є) и҆ наꙋчи́тесѧ ѿ менѐ, ꙗ҆́кѡ кро́токъ є҆́смь и҆ 
смире́нъ се́рдцемъ, и҆ ѡ҆брѧ́щете поко́й дꙋша́мъ ва́шымъ.
</span>
<span type='verse' num='30'>

И҆́го бо моѐ бла́го, и҆ бре́мѧ моѐ легко̀ є҆́сть.

%&lt;Коне́цъ четверткꙋ̀.%&gt;


</span>
<span type='chapter' num='12'>
%&lt;Глава̀ в҃і.%&gt;
</span>

<span type='prepend'>


%&lt;(заⷱ҇ м҃д)%&gt;
</span>
<span type='verse' num='1'>
%&lt;В%&gt;ъ то̀ вре́мѧ%&lt;*%&gt;{%&lt;Пѧто́къ д҃ 
недѣ́ли: В%&gt;о вре́мѧ ѻ҆́но,%&lt;*%&gt;} и҆́де і҆и҃съ въ сꙋббѡ́ты 
сквозѣ̀ сѣ̑ѧнїѧ: ѹ҆чн҃цы̀ же є҆гѡ̀ взалка́шасѧ, и҆ 
нача́ша востерза́ти кла́сы, и҆ ꙗ҆́сти.
</span>
<span type='verse' num='2'>
Фарїсе́є же 
ви́дѣвше, рѣ́ша є҆мꙋ̀: сѐ ѹ҆ченицы̀ твоѝ творѧ́тъ, 
є҆гѡ́же не досто́итъ твори́ти въ сꙋббѡ́тꙋ.
</span>
<span type='verse' num='3'>
Ѻ҆́нъ же 
речѐ и҆̀мъ: нѣ́сте ли члѝ, что̀ сотворѝ дв҃дъ, є҆гда̀ 
взалка̀ са́мъ и҆ сꙋ́щїи съ ни́мъ;
</span>
<span type='verse' num='4'>
Ка́кѡ вни́де въ хра́мъ 
бж҃їй, и҆ хлѣ́бы предложе́нїѧ снѣдѐ, и҆́хже не досто́йно 
бѣ̀ є҆мꙋ̀ ꙗ҆́сти, ни сꙋ́щымъ съ ни́мъ, то́кмѡ і҆ере́ємъ 
є҆ди́нымъ;
</span>
<span type='verse' num='5'>
И҆лѝ нѣ́сте члѝ въ зако́нѣ, ꙗ҆́кѡ въ 
сꙋббѡ́ты сщ҃е́нницы въ це́ркви сꙋббѡ́ты сквернѧ́тъ, и҆ 
непови́нни сꙋ́ть;
</span>
<span type='verse' num='6'>
Глаго́лю же ва́мъ, ꙗ҆́кѡ це́ркве 
бо́лѣ є҆́сть здѣ̀.
</span>
<span type='verse' num='7'>
А҆́ще ли бы́сте вѣ́дали что̀ 
є҆́сть, ми́лости хощꙋ̀, а҆ не же́ртвы: николи́же ѹ҆́бѡ 
бы́сте ѡ҆сꙋжда́ли непови́нныхъ.
</span>
<span type='verse' num='8'>
Гдⷭ҇ь бо є҆́сть и҆ 
сꙋббѡ́ты сн҃ъ человѣ́ческїй.

%&lt;Коне́цъ пѧткꙋ̀.%&gt;

%&lt;(заⷱ҇ м҃є)%&gt; [к҃а]
</span>
<span type='verse' num='9'>
%&lt;И҆%&gt; преше́дъ ѿтꙋ́дꙋ, 
прїи́де на со́нмище и҆́хъ.%&lt;**%&gt;{%&lt;Понедѣ́льникъ є҃ 
недѣ́ли: В%&gt;о вре́мѧ ѻ҆́но, прїи́де і҆и҃съ на со́нмище 
і҆ꙋде́йское,%&lt;**%&gt;}
</span>
<span type='verse' num='10'>
И҆ сѐ человѣ́къ бѣ̀ тꙋ̀, рꙋ́кꙋ 
и҆мы́й сꙋ́хꙋ, и҆ (л. к҃є ѡ҆б.) вопроси́ша є҆го̀ 
глаго́люще: а҆́ще досто́итъ въ сꙋббѡ́ты цѣли́ти; да на 
него̀ возглаго́лютъ.
</span>
<span type='verse' num='11'>
Ѻ҆́нъ же речѐ и҆̀мъ: кто́ є҆сть 
ѿ ва́съ человѣ́къ, и҆́же и҆́мать ѻ҆вча̀ є҆ди́но, и҆ 
а҆́ще впаде́тсѧ въ сꙋббѡ́ты въ ꙗ҆́мꙋ, не и҆́метъ ли є҆̀, 
и҆ и҆́зметъ;
</span>
<span type='verse' num='12'>
Кольмѝ ѹ҆́бѡ лꙋ́чше є҆́сть человѣ́къ 
ѻ҆вча́те; тѣ́мже досто́итъ въ сꙋббѡ́ты добро̀ твори́ти. 

</span>
<span type='verse' num='13'>
Тогда̀ глаго́ла человѣ́кꙋ, прострѝ рꙋ́кꙋ твою̀. и҆ 
прострѐ: и҆ ѹ҆тверди́сѧ цѣла̀ ꙗ҆́кѡ дрꙋга́ѧ.

%&lt;Коне́цъ понедѣ́льникꙋ.%&gt;

%&lt;(заⷱ҇ м҃ѕ)%&gt;
</span>
<span type='verse' num='14'>
%&lt;Ф%&gt;арїсе́є же ше́дше, совѣ́тъ 
сотвори́ша на него̀, ка́кѡ да є҆го̀%&lt;*%&gt;{%&lt;Вто́рникъ є҃ 
недѣ́ли: В%&gt;о вре́мѧ ѻ҆́но, совѣ́тъ сотвори́ша фарїсе́є 
на і҆и҃са, ка́кѡ є҆го̀%&lt;*%&gt;} погꙋбѧ́тъ: і҆и҃съ же 
разꙋмѣ́въ ѿи́де ѿтꙋ́дꙋ.

%&lt;(заⷱ҇)%&gt;
</span>
<span type='verse' num='15'>
%&lt;И҆%&gt; по не́мъ%&lt;**%&gt;{%&lt;Сꙋббѡ́та по 
ржⷭ҇твѣ̀ хрⷭ҇то́вѣ: В%&gt;о вре́мѧ ѻ҆́но, по і҆и҃сѣ%&lt;**%&gt;} 
и҆до́ша наро́ди мно́зи: и҆ и҆сцѣлѝ и҆̀хъ всѣ́хъ.
</span>
<span type='verse' num='16'>
И҆ 
запретѝ и҆̀мъ, да не ꙗ҆́вѣ є҆го̀ творѧ́тъ.

%&lt;Престꙋпѝ вто́рникꙋ.%&gt;


</span>
<span type='verse' num='17'>
Ꙗ҆́кѡ да сбꙋ́детсѧ рече́нное и҆са́їемъ проро́комъ, 
глаго́лющимъ:
</span>
<span type='verse' num='18'>
Сѐ ѻ҆́трокъ мо́й, є҆го́же и҆зво́лихъ: 
возлю́бленный мо́й, на́нь же благоволѝ дꙋша̀ моѧ̀: положꙋ̀ 
дꙋ́хъ мо́й на не́мъ, и҆ сꙋ́дъ ꙗ҆зы́кѡмъ возвѣсти́тъ.
</span>
<span type='verse' num='19'>

Не пререче́тъ, ни возопїе́тъ, нижѐ ѹ҆слы́шитъ кто̀ на 
распꙋ́тїихъ гла́са є҆гѡ̀.
</span>
<span type='verse' num='20'>
Тро́сти сокрꙋше́нны не 
прело́митъ, и҆ ле́на вне́мшасѧ не (л. к҃ѕ) ѹ҆гаси́тъ, 
до́ндеже и҆зведе́тъ въ побѣ́дꙋ сꙋ́дъ.
</span>
<span type='verse' num='21'>
И҆ на и҆́мѧ 
є҆гѡ̀ ꙗ҆зы́цы ѹ҆пова́ютъ.

%&lt;Коне́цъ сꙋббѡ́тѣ.%&gt;

%&lt;Чтѝ вто́рникꙋ:%&gt;

[к҃в]
</span>
<span type='verse' num='22'>
Тогда̀ приведо́ша къ немꙋ̀ бѣснꙋ́ющасѧ, 
слѣ́па и҆ нѣ́ма: и҆ и҆сцѣлѝ є҆го̀ ꙗ҆́кѡ слѣпо́мꙋ и҆ 
нѣмо́мꙋ глаго́лати и҆ глѧ́дати.
</span>
<span type='verse' num='23'>
И҆ дивлѧ́хꙋсѧ всѝ 
наро́ди глаго́люще: є҆да̀ се́й є҆́сть хрⷭ҇то́съ, сн҃ъ 
дв҃довъ;
</span>
<span type='verse' num='24'>
Фарїсе́є же слы́шавше, рѣ́ша: се́й не 
и҆зго́нитъ бѣ́сы, то́кмѡ ѡ҆ веельзевꙋ́лѣ кнѧ́зѣ 
бѣсо́встѣмъ.
</span>
<span type='verse' num='25'>
Вѣ́дый же і҆и҃съ мы̑сли и҆́хъ, речѐ 
и҆̀мъ: всѧ́кое црⷭ҇тво, раздѣ́льшеесѧ на сѧ̀, запꙋстѣ́етъ: 
и҆ всѧ́къ гра́дъ и҆лѝ до́мъ, раздѣли́выйсѧ на сѧ̀, не 
ста́нетъ.
</span>
<span type='verse' num='26'>
И҆ а҆́ще сатана̀ сатанꙋ̀ и҆зго́нитъ, на сѧ̀ 
раздѣли́лсѧ є҆́сть, ка́кѡ ѹ҆́бѡ ста́нетъ црⷭ҇тво є҆гѡ̀; 

</span>
<span type='verse' num='27'>
И҆ а҆́ще а҆́зъ ѡ҆ веельзевꙋ́лѣ и҆згоню̀ бѣ́сы, сы́нове 
ва́ши ѡ҆ ко́мъ и҆зго́нѧтъ; сегѡ̀ ра́ди ті́и ва́мъ бꙋ́дꙋтъ 
сꙋдїѝ.
</span>
<span type='verse' num='28'>
А҆́ще ли же а҆́зъ ѡ҆ дс҃ѣ бж҃їи и҆згоню̀ 
бѣ́сы, ѹ҆̀бо пости́же на ва́съ црⷭ҇твїе бж҃їе.
</span>
<span type='verse' num='29'>
И҆лѝ 
ка́кѡ мо́жетъ кто̀ вни́ти въ до́мъ крѣ́пкагѡ, и҆ сосꙋ́ды 
є҆гѡ̀ расхи́тити, а҆́ще не пе́рвѣе свѧ́жетъ крѣ́пкаго, и҆ 
тогда̀ до́мъ є҆гѡ̀ расхи́титъ;

%&lt;(заⷱ҇ м҃з)%&gt;
</span>
<span type='verse' num='30'>
%&lt;*%&gt;{%&lt;Сꙋббѡ́та и҃ недѣ́ли: Р%&gt;ечѐ 
гдⷭ҇ь:%&lt;*%&gt;} %&lt;И҆́%&gt;же нѣ́сть со мно́ю, на мѧ̀ є҆́сть: и҆ 
и҆́же не собира́етъ со мно́ю, расточа́етъ.

%&lt;Коне́цъ вто́рникꙋ.%&gt; (л. к҃ѕ ѡ҆б.)


</span>
<span type='verse' num='31'>
Сегѡ̀ ра́ди глаго́лю ва́мъ, всѧ́къ грѣ́хъ и҆ хꙋла̀ 
ѿпꙋ́ститсѧ человѣ́кѡмъ: а҆ ꙗ҆́же на дх҃а хꙋла̀, не 
ѿпꙋ́ститсѧ человѣ́кѡмъ.
</span>
<span type='verse' num='32'>
И҆ и҆́же а҆́ще рече́тъ сло́во 
на сн҃а чл҃вѣ́ческаго, ѿпꙋ́ститсѧ є҆мꙋ̀: а҆ и҆́же 
рече́тъ на дх҃а ст҃а́го, не ѿпꙋ́ститсѧ є҆мꙋ̀, ни въ сі́й 
вѣ́къ, ни въ бꙋ́дꙋщїй.
</span>
<span type='verse' num='33'>
И҆лѝ сотворитѐ дре́во добро̀ 
и҆ пло́дъ є҆гѡ̀ до́бръ: и҆лѝ сотворитѐ дре́во ѕло̀, и҆ 
пло́дъ є҆гѡ̀ ѕо́лъ: ѿ плода́ бо дре́во позна́но бꙋ́детъ. 

</span>
<span type='verse' num='34'>
Порождє́нїѧ є҆хі́днова, ка́кѡ мо́жете добро̀ 
глаго́лати, ѕлѝ сꙋ́ще; ѿ и҆збы́тка бо се́рдца ѹ҆ста̀ 
глаго́лютъ.
</span>
<span type='verse' num='35'>
Благі́й человѣ́къ, ѿ блага́гѡ 
сокро́вища, и҆зно́ситъ бл҃га̑ѧ: и҆ лꙋка́вый человѣ́къ, ѿ 
лꙋка́вагѡ сокро́вища, и҆зно́ситъ лꙋка̑ваѧ.
</span>
<span type='verse' num='36'>
Глаго́лю же 
ва́мъ, ꙗ҆́кѡ всѧ́ко сло́во пра́здное, є҆́же а҆́ще рекꙋ́тъ 
человѣ́цы, воздадѧ́тъ ѡ҆ не́мъ сло́во въ де́нь сꙋ́дный.
</span>
<span type='verse' num='37'>

Ѿ слове́съ бо свои́хъ ѡ҆правди́шисѧ, и҆ ѿ слове́съ 
свои́хъ ѡ҆сꙋ́дишисѧ.

%&lt;Коне́цъ сꙋббѡ́тѣ.%&gt;

%&lt;(заⷱ҇ м҃и)%&gt; [к҃г] %&lt;(срⷣе)%&gt;
</span>
<span type='verse' num='38'>
%&lt;Т%&gt;огда̀ 
ѿвѣща́ша%&lt;*%&gt;{%&lt;Среда̀ є҃ недѣ́ли: В%&gt;о вре́мѧ ѻ҆́но, 
пристꙋпи́ша ко і҆и҃сꙋ%&lt;*%&gt;} нѣ́цыи ѿ кни̑жникъ и҆ 
фарїсє́й, глаго́люще: ѹ҆чи́телю, хо́щемъ ѿ тебѐ 
зна́менїе ви́дѣти.
</span>
<span type='verse' num='39'>
Ѻ҆́нъ же ѿвѣща́въ речѐ и҆̀мъ: 
ро́дъ лꙋка́въ и҆ прелюбодѣ́й зна́менїѧ и҆́щетъ, и҆ 
зна́менїе не да́стсѧ є҆мꙋ̀, то́кмѡ зна́менїе і҆ѡ́ны 
проро́ка.
</span>
<span type='verse' num='40'>
Ꙗ҆́коже бо бѣ̀ і҆ѡ́на во чре́вѣ ки́товѣ 
трѝ днѝ и҆ трѝ нѡ́щи: та́кѡ бꙋ́детъ и҆ сн҃ъ чл҃вѣ́ческїй 
въ се́рдцы землѝ, трѝ днѝ и҆ трѝ нѡ́щи.
</span>
<span type='verse' num='41'>
Мꙋ́жїе 
нїнеѵі́тстїи (л. к҃з) воста́нꙋтъ на сꙋ́дъ съ ро́домъ си́мъ, 
и҆ ѡ҆сꙋ́дѧтъ и҆̀: ꙗ҆́кѡ пока́ѧшасѧ про́повѣдїю і҆ѡ́ниною, 
и҆ сѐ бо́лѣ і҆ѡ́ны здѣ̀.
</span>
<span type='verse' num='42'>
Цари́ца ю҆́жскаѧ воста́нетъ 
на сꙋ́дъ съ ро́домъ си́мъ, и҆ ѡ҆сꙋ́дитъ и҆̀: ꙗ҆́кѡ прїи́де 
ѿ конє́цъ землѝ слы́шати премꙋ́дрость соломѡ́новꙋ, и҆ 
сѐ бо́лѣ соломѡ́на здѣ̀.
</span>
<span type='verse' num='43'>
Е҆гда́ же нечи́стый дꙋ́хъ 
и҆зы́детъ ѿ человѣ́ка, прехо́дитъ сквозѣ̀ безвѡ́днаѧ 
мѣ́ста, и҆щѧ̀ поко́ѧ, и҆ не ѡ҆брѣта́етъ.
</span>
<span type='verse' num='44'>
Тогда̀ 
рече́тъ: возвращꙋ́сѧ въ до́мъ мо́й, ѿню́дꙋже и҆зыдо́хъ: и҆ 
прише́дъ ѡ҆брѧ́щетъ пра́зденъ, помете́нъ и҆ ѹ҆кра́шенъ. 

</span>
<span type='verse' num='45'>
Тогда̀ и҆́детъ, и҆ по́йметъ съ собо́ю се́дмь и҆ны́хъ 
дꙋхѡ́въ лютѣ́йшихъ себѐ, и҆ вше́дше живꙋ́тъ тꙋ̀: и҆ 
бꙋ́дꙋтъ послѣ̑днѧѧ человѣ́кꙋ томꙋ̀ гѡ́рша пе́рвыхъ. та́кѡ 
бꙋ́детъ и҆ ро́дꙋ семꙋ̀ лꙋка́вомꙋ.

%&lt;Коне́цъ средѣ̀.%&gt;

%&lt;(заⷱ҇ м҃ѳ)%&gt;
</span>
<span type='verse' num='46'>
%&lt;Е҆%&gt;ще́ же є҆мꙋ̀ 
глаго́лющꙋ%&lt;*%&gt;{%&lt;Четверто́къ є҃ недѣ́ли: В%&gt;о вре́мѧ 
ѻ҆́но, глаго́лющꙋ і҆и҃сꙋ%&lt;*%&gt;} къ наро́дѡмъ, сѐ мт҃и 
є҆гѡ̀, и҆ бра́тїѧ є҆гѡ̀ стоѧ́хꙋ внѣ̀, и҆́щꙋще глаго́лати 
є҆мꙋ̀.
</span>
<span type='verse' num='47'>
Рече́ же нѣ́кїй є҆мꙋ̀: сѐ мт҃и твоѧ̀, и҆ 
бра́тїѧ твоѧ̀ внѣ̀ стоѧ́тъ, хотѧ́ще глаго́лати тебѣ̀.
</span>
<span type='verse' num='48'>

Ѻ҆́нъ же ѿвѣща́въ речѐ ко глаго́лющемꙋ є҆мꙋ̀: кто́ 
є҆сть мт҃и моѧ̀; и҆ кто̀ сꙋ́ть бра́тїѧ моѧ̀;
</span>
<span type='verse' num='49'>
И҆ 
просте́ръ рꙋ́кꙋ свою̀ на ѹ҆ченикѝ своѧ̀, речѐ: сѐ мт҃и 
моѧ̀, и҆ бра́тїѧ моѧ̀: и҆́же бо а҆́ще сотвори́тъ во́лю 
ѻ҆ц҃а̀ моегѡ̀, и҆́же є҆́сть на нб҃сѣ́хъ, то́й бра́тъ 
мо́й, и҆ сестра̀, и҆ ма́ти мѝ є҆́сть. (л. к҃з ѡ҆б.)


</span>
<span type='chapter' num='13'>
%&lt;Глава̀ г҃і.%&gt;
</span>

<span type='prepend'>



</span>
<span type='verse' num='1'>
%&lt;В%&gt;ъ де́нь же то́й и҆зше́дъ і҆и҃съ и҆зⸯ до́мꙋ 
сѣдѧ́ше при мо́ри.
</span>
<span type='verse' num='2'>
И҆ собра́шасѧ къ немꙋ̀ наро́ди 
мно́зи, ꙗ҆́коже є҆мꙋ̀ въ кора́бль влѣ́зти, и҆ сѣ́сти, и҆ 
ве́сь наро́дъ на бре́зѣ стоѧ́ше.
</span>
<span type='verse' num='3'>
И҆ глаго́ла и҆̀мъ 
при́тчами мно́гѡ,

%&lt;Коне́цъ четверткꙋ̀.%&gt;

глаго́лѧ:

%&lt;(заⷱ҇ н҃)%&gt; [к҃д] %&lt;*%&gt;{%&lt;Пѧто́къ є҃ недѣ́ли: 
Р%&gt;ечѐ гдⷭ҇ь при́тчꙋ сїю̀:%&lt;*%&gt;} Сѐ и҆зы́де сѣ́ѧй да 
сѣ́етъ.
</span>
<span type='verse' num='4'>
И҆ сѣ́ющꙋ є҆мꙋ̀, ѻ҆́ва падо́ша при пꙋтѝ: и҆ 
прїидо́ша пти́цы, и҆ позоба́ша ѧ҆̀.
</span>
<span type='verse' num='5'>
Дрꙋга̑ѧ же падо́ша 
на ка́менныхъ, и҆дѣ́же не и҆мѣ́ѧше землѝ мно́ги: и҆ 
а҆́бїе прозѧбо́ша, занѐ не и҆мѣ́ѧше глꙋбины̀ землѝ.
</span>
<span type='verse' num='6'>

Со́лнцꙋ же возсїѧ́вшꙋ присвѧ́нꙋша, и҆ занѐ не и҆мѣ́ѧхꙋ 
коре́нїѧ, и҆зсхо́ша.
</span>
<span type='verse' num='7'>
Дрꙋга̑ѧ же падо́ша въ те́рнїи, и҆ 
взы́де те́рнїе, и҆ подавѝ и҆̀хъ.
</span>
<span type='verse' num='8'>
Дрꙋга̑ѧ же падо́ша на 
землѝ до́брѣй, и҆ даѧ́хꙋ пло́дъ: ѻ҆́во ѹ҆́бѡ сто̀, 
ѻ҆́во же шестьдесѧ́тъ, ѻ҆́во же три́десѧть.
</span>
<span type='verse' num='9'>
И҆мѣ́ѧй 
ѹ҆́ши слы́шати, да слы́шитъ.

%&lt;Коне́цъ пѧткꙋ̀.%&gt;

%&lt;(заⷱ҇ н҃а)%&gt;
</span>
<span type='verse' num='10'>
%&lt;И҆%&gt; пристꙋпи́вше ѹ҆ченицы̀ 
[є҆гѡ̀] реко́ша є҆мꙋ̀: почто̀ при́тчами глаго́леши 
и҆̀мъ;%&lt;**%&gt;{%&lt;Понедѣ́льникъ ѕ҃ недѣ́ли: В%&gt;о вре́мѧ 
ѻ҆́но, пристꙋпи́вше ко і҆и҃сꙋ ѹ҆ченицы̀ є҆гѡ̀ реко́ша: 
почто̀ при́тчами глаго́леши къ наро́дѡмъ;%&lt;**%&gt;}
</span>
<span type='verse' num='11'>
Ѻ҆́нъ 
же ѿвѣща́въ (л. к҃и) речѐ и҆̀мъ: ꙗ҆́кѡ ва́мъ дано̀ 
є҆́сть разꙋмѣ́ти та̑йны црⷭ҇твїѧ нбⷭ҇нагѡ: ѻ҆́нѣмъ же не 
дано̀ є҆́сть.
</span>
<span type='verse' num='12'>
И҆́же бо и҆́мать, да́стсѧ є҆мꙋ̀, и҆ 
преизбꙋ́детъ є҆мꙋ̀: а҆ и҆́же не и҆́мать, и҆ є҆́же и҆́мать, 
во́зⸯметсѧ ѿ негѡ̀.
</span>
<span type='verse' num='13'>
Сегѡ̀ ра́ди въ при́тчахъ 
глаго́лю и҆̀мъ: ꙗ҆́кѡ ви́дѧще не ви́дѧтъ, и҆ слы́шаще не 
слы́шатъ, ни разꙋмѣ́ютъ.
</span>
<span type='verse' num='14'>
И҆ сбыва́етсѧ въ ни́хъ 
проро́чество и҆са́їино, глаго́лющее: слꙋ́хомъ ѹ҆слы́шите, 
и҆ не и҆́мате разꙋмѣ́ти: и҆ зрѧ́ще ѹ҆́зрите, и҆ не 
и҆́мате ви́дѣти.
</span>
<span type='verse' num='15'>
Ѡ҆толстѣ́ бо се́рдце люде́й си́хъ, 
и҆ ѹ҆ши́ма тѧ́жкѡ слы́шаша, и҆ ѻ҆́чи своѝ смѣжи́ша, да 
не когда̀ ѹ҆́зрѧтъ ѻ҆чи́ма, и҆ ѹ҆ши́ма ѹ҆слы́шатъ, и҆ 
се́рдцемъ ѹ҆разꙋмѣ́ютъ, и҆ ѡ҆братѧ́тсѧ, и҆ и҆сцѣлю̀ 
и҆̀хъ.
</span>
<span type='verse' num='16'>
Ва́ша же бл҃же́нна ѻ҆чеса̀, ꙗ҆́кѡ ви́дѧтъ: и҆ 
ѹ҆́ши ва́ши, ꙗ҆́кѡ слы́шатъ.
</span>
<span type='verse' num='17'>
А҆ми́нь бо глаго́лю 
ва́мъ, ꙗ҆́кѡ мно́зи проро́цы и҆ пра́ведницы вожделѣ́ша 
ви́дѣти, ꙗ҆̀же ви́дите, и҆ не ви́дѣша: и҆ слы́шати, 
ꙗ҆̀же слы́шите, и҆ не слы́шаша.
</span>
<span type='verse' num='18'>
Вы́ же ѹ҆слы́шите 
при́тчꙋ сѣ́ющагѡ.
</span>
<span type='verse' num='19'>
Всѧ́комꙋ слы́шащемꙋ сло́во црⷭ҇твїѧ, 
и҆ не разꙋмѣва́ющꙋ, прихо́дитъ лꙋка́вый, и҆ восхища́етъ 
всѣ́ѧнное въ се́рдцѣ є҆гѡ̀: сїѐ є҆́сть, [и҆́же] при 
пꙋтѝ сѣ́ѧнное.
</span>
<span type='verse' num='20'>
А҆ на ка́мени сѣ́ѧнное, сїѐ є҆́сть, 
слы́шай сло́во, и҆ а҆́бїе съ ра́достїю прїе́млетъ є҆̀:
</span>
<span type='verse' num='21'>

Не и҆́мать же ко́рене въ себѣ̀, но привре́мененъ є҆́сть, 
бы́вши же печа́ли и҆лѝ гоне́нїю словесѐ ра́ди, а҆́бїе 
соблажнѧ́етсѧ.
</span>
<span type='verse' num='22'>
А҆ сѣ́ѧнное въ те́рнїи, сѐ є҆́сть, 
слы́шай сло́во, и҆ печа́ль вѣ́ка сегѡ̀, и҆ ле́сть 
бога́тства, подавлѧ́етъ сло́во, и҆ безⸯ плода̀ быва́етъ. 

</span>
<span type='verse' num='23'>
А҆ сѣ́ѧнное на до́брѣй землѝ, сѐ є҆́сть, слы́шай 
сло́во и҆ разꙋмѣва́ѧ: и҆́же ѹ҆́бѡ пло́дъ (л. к҃и ѡ҆б.) 
прино́ситъ, и҆ твори́тъ, ѻ҆́во сто̀, ѻ҆́во же 
шестьдесѧ́тъ, ѻ҆́во три́десѧть.

%&lt;Коне́цъ понедѣ́льникꙋ.%&gt;

%&lt;(заⷱ҇ н҃в)%&gt;
</span>
<span type='verse' num='24'>
%&lt;И҆́%&gt;нꙋ при́тчꙋ предложѝ 
и҆̀мъ,%&lt;*%&gt;{%&lt;Вто́рникъ ѕ҃ недѣ́ли: Р%&gt;ечѐ гдⷭ҇ь при́тчꙋ 
сїю̀:%&lt;* Сїѐ и҆ а҆́гг҃лѡмъ.%&gt;} глаго́лѧ: ѹ҆подо́бисѧ 
црⷭ҇твїе нбⷭ҇ное человѣ́кꙋ сѣ́ѧвшꙋ до́брое сѣ́мѧ на 
селѣ̀ свое́мъ.
</span>
<span type='verse' num='25'>
Спѧ́щымъ же человѣ́кѡмъ, прїи́де 
вра́гъ є҆гѡ̀, и҆ всѣ́ѧ пле́велы посредѣ̀ пшени́цы, и҆ 
ѿи́де.
</span>
<span type='verse' num='26'>
Е҆гда́ же прозѧбѐ трава̀, и҆ пло́дъ сотворѝ, 
тогда̀ ꙗ҆ви́шасѧ и҆ пле́велїе.
</span>
<span type='verse' num='27'>
Прише́дше же рабѝ 
гдⷭ҇и́на, рѣ́ша є҆мꙋ̀: гдⷭ҇и, не до́брое ли сѣ́мѧ сѣ́ѧлъ 
є҆сѝ на селѣ̀ [твое́мъ]; ѿкꙋ́дꙋ ѹ҆́бѡ и҆́мать 
пле́велы;
</span>
<span type='verse' num='28'>
Ѻ҆́нъ же речѐ и҆̀мъ: вра́гъ человѣ́къ сїѐ 
сотворѝ. раби́ же рѣ́ша є҆мꙋ̀: хо́щеши ли ѹ҆̀бо, да 
ше́дше и҆сплеве́мъ ѧ҆̀;
</span>
<span type='verse' num='29'>
Ѻ҆́нъ же речѐ [и҆̀мъ]: нѝ, да 
не когда̀ восторга́юще пле́велы, восто́ргнете кꙋ́пнѡ съ 
ни́ми [и҆] пшени́цꙋ.
</span>
<span type='verse' num='30'>
Ѡ҆ста́вите растѝ ѻ҆боѐ кꙋ́пнѡ до 
жа́твы: и҆ во вре́мѧ жа́твы рекꙋ̀ жа́телємъ: собери́те 
пе́рвѣе пле́велы, и҆ свѧжи́те и҆̀хъ въ снопы̀, ꙗ҆́кѡ 
сожещѝ ѧ҆̀, а҆ пшени́цꙋ собери́те въ жи́тницꙋ мою̀.

%&lt;Коне́цъ вто́рникꙋ.%&gt;

%&lt;Престꙋпѝ а҆́гг҃лѡмъ.%&gt;

%&lt;(заⷱ҇ н҃г)%&gt;
</span>
<span type='verse' num='31'>
%&lt;И҆́%&gt;нꙋ при́тчꙋ предложѝ и҆̀мъ, 
глаго́лѧ:%&lt;**%&gt;{%&lt;Среда̀ ѕ҃ недѣ́ли: Р%&gt;ечѐ гдⷭ҇ь при́тчꙋ 
сїю̀:%&lt;**%&gt;} подо́бно є҆́сть црⷭ҇твїе нбⷭ҇ное зе́рнꙋ 
горꙋ́шичнꙋ, є҆́же взе́мъ (л. к҃ѳ) человѣ́къ всѣ́ѧ на 
селѣ̀ свое́мъ.
</span>
<span type='verse' num='32'>
Е҆́же ма́лѣйше ѹ҆́бѡ є҆́сть ѿ 
всѣ́хъ сѣ́менъ: є҆гда́ же возрасте́тъ, бо́лѣе [всѣ́хъ] 
ѕе́лїй є҆́сть, и҆ быва́етъ дре́во: ꙗ҆́кѡ прїитѝ пти́цамъ 
нбⷭ҇нымъ, и҆ вита́ти на вѣ́твехъ є҆гѡ̀.
</span>
<span type='verse' num='33'>
И҆́нꙋ при́тчꙋ 
глаго́ла и҆̀мъ: подо́бно є҆́сть црⷭ҇твїе нбⷭ҇ное ква́сꙋ, 
и҆́же взе́мши жена̀ скры̀ въ мꙋчны́хъ са́тѣхъ трѝ, 
до́ндеже вскисо́ша всѧ̑.
</span>
<span type='verse' num='34'>
Сїѧ̑ всѧ̑ глаго́ла і҆и҃съ въ 
при́тчахъ наро́дѡмъ, и҆ безⸯ при́тчи ничесо́же глаго́лаше 
къ ни́мъ.
</span>
<span type='verse' num='35'>
Ꙗ҆́кѡ да сбꙋ́детсѧ рече́нное проро́комъ 
глаго́лющимъ: ѿве́рзꙋ въ при́тчахъ ѹ҆ста̀ моѧ̀, 
ѿры́гнꙋ сокровє́ннаѧ ѿ сложе́нїѧ мі́ра.
</span>
<span type='verse' num='36'>
Тогда̀ 
ѡ҆ста́вль наро́ды, прїи́де въ до́мъ і҆и҃съ.

%&lt;Коне́цъ средѣ̀.%&gt;

%&lt;Чтѝ а҆́гг҃лѡмъ:%&gt;

%&lt;(заⷱ҇ н҃д)%&gt; %&lt;И҆*%&gt;{%&lt;Четверто́къ ѕ҃ недѣ́ли: В%&gt;о 
вре́мѧ ѻ҆́но, прише́дшꙋ і҆и҃сꙋ въ до́мъ,%&lt;*%&gt;} пристꙋпи́ша 
къ немꙋ̀ ѹ҆ч҃нцы̀ є҆гѡ̀, глаго́люще: скажѝ на́мъ при́тчꙋ 
пле́вєлъ се́льныхъ.
</span>
<span type='verse' num='37'>
Ѻ҆́нъ же ѿвѣща́въ речѐ и҆̀мъ: 
сѣ́ѧвый до́брое сѣ́мѧ, є҆́сть сн҃ъ человѣ́ческїй:
</span>
<span type='verse' num='38'>
А҆ 
село̀, є҆́сть мі́ръ. до́брое же сѣ́мѧ, сі́и сꙋ́ть сы́нове 
црⷭ҇твїѧ: а҆ пле́велы, сꙋ́ть сы́нове непрїѧ́зненнїи,
</span>
<span type='verse' num='39'>
А҆ 
вра́гъ всѣ́ѧвый и҆̀хъ, є҆́сть дїа́волъ. а҆ жа́тва, 
кончи́на вѣ́ка є҆́сть: а҆ жа́тели, а҆́гг҃ли сꙋ́ть.
</span>
<span type='verse' num='40'>

Ꙗ҆́коже ѹ҆́бѡ собира́ютъ пле́велы, и҆ ѻ҆гне́мъ 
сожига́ютъ, та́кѡ бꙋ́детъ въ сконча́нїе вѣ́ка сегѡ̀.
</span>
<span type='verse' num='41'>

По́слетъ сн҃ъ человѣ́ческїй а҆́гг҃лы своѧ̀, и҆ (л. к҃ѳ 
ѡ҆б.) соберꙋ́тъ ѿ црⷭ҇твїѧ є҆гѡ̀ всѧ̀ собла́зны, и҆ 
творѧ́щыѧ беззако́нїе:
</span>
<span type='verse' num='42'>
И҆ вве́ргꙋтъ и҆̀хъ въ пе́щь 
ѻ҆́гненнꙋ: тꙋ̀ бꙋ́детъ пла́чь и҆ скре́жетъ зꙋбѡ́мъ.
</span>
<span type='verse' num='43'>

Тогда̀ пра́вєдницы просвѣтѧ́тсѧ ꙗ҆́кѡ со́лнце въ црⷭ҇твїи 
ѻ҆ц҃а̀ и҆́хъ. и҆мѣ́ѧй ѹ҆́ши слы́шати, да слы́шитъ.

%&lt;Коне́цъ четверткꙋ̀, и҆ а҆́гг҃лѡмъ.%&gt;

%&lt;(заⷱ҇ н҃є)%&gt;
</span>
<span type='verse' num='44'>
%&lt;П%&gt;а́ки%&lt;*%&gt;{%&lt;Пѧто́къ ѕ҃ 
недѣ́ли: Р%&gt;ечѐ гдⷭ҇ь при́тчꙋ сїю̀:%&lt;* Сїѐ и҆ ѻ҆ктѡ́врїа 
г҃, ст҃о́мꙋ дїонѵ́сїю.%&gt;} подо́бно є҆́сть црⷭ҇твїе нбⷭ҇ное 
сокро́вищꙋ сокрове́нꙋ на селѣ̀, є҆́же ѡ҆брѣ́тъ человѣ́къ 
скры̀. и҆ ѿ ра́дости є҆гѡ̀ и҆́детъ и҆ всѧ̑, є҆ли̑ка 
и҆́мать, продае́тъ, и҆ кꙋпꙋ́етъ село̀ то̀.
</span>
<span type='verse' num='45'>
Па́ки 
подо́бно є҆́сть црⷭ҇твїе нбⷭ҇ное человѣ́кꙋ кꙋпцꙋ̀, и҆́щꙋщꙋ 
дѡ́брыѧ би́серы:
</span>
<span type='verse' num='46'>
И҆́же ѡ҆брѣ́тъ є҆ди́нъ многоцѣ́ненъ 
би́серъ, ше́дъ продадѐ всѧ̑, є҆ли̑ка и҆мѧ́ше, и҆ кꙋпѝ 
є҆го̀.
</span>
<span type='verse' num='47'>
Па́ки подо́бно є҆́сть црⷭ҇твїе нбⷭ҇ное не́водꙋ 
вве́рженꙋ въ мо́ре, и҆ ѿ всѧ́кагѡ ро́да собра́вшꙋ:
</span>
<span type='verse' num='48'>

И҆́же є҆гда̀ и҆спо́лнисѧ, и҆звлеко́ша и҆ на кра́й, и҆ 
сѣ́дше и҆збра́ша дѡ́брыѧ въ сосꙋ́ды, а҆ ѕлы̑ѧ и҆зверго́ша 
во́нъ.
</span>
<span type='verse' num='49'>
Та́кѡ бꙋ́детъ въ сконча́нїе вѣ́ка: и҆зы́дꙋтъ 
а҆́гг҃ли, и҆ ѿлꙋча́тъ ѕлы̑ѧ ѿ среды̀ пра́ведныхъ:
</span>
<span type='verse' num='50'>
И҆ 
вве́ргꙋтъ и҆̀хъ въ пе́щь ѻ҆́гненнꙋю, тꙋ̀ бꙋ́детъ пла́чь и҆ 
скре́жетъ зꙋбѡ́мъ.
</span>
<span type='verse' num='51'>
Глаго́ла и҆̀мъ і҆и҃съ: разꙋмѣ́сте ли 
сїѧ̑ всѧ̑; глаго́лаша є҆мꙋ̀: є҆́й гдⷭ҇и.
</span>
<span type='verse' num='52'>
Ѻ҆́нъ же 
речѐ и҆̀мъ: сегѡ̀ ра́ди всѧ́къ кни́жникъ, наꙋчи́всѧ 
црⷭ҇твїю нбⷭ҇номꙋ, подо́бенъ є҆́сть человѣ́кꙋ домови́тꙋ, 
и҆́же и҆зно́ситъ ѿ сокро́вища своегѡ̀ нѡ́ваѧ и҆ вє́тхаѧ. 
(л. л҃)

%&lt;(заⷱ҇ н҃ѕ)%&gt;
</span>
<span type='verse' num='53'>
%&lt;И҆%&gt; бы́сть, є҆гда̀ сконча̀ і҆и҃съ 
при̑тчи сїѧ̑, пре́йде ѿтꙋ́дꙋ.
</span>
<span type='verse' num='54'>
И҆ прише́дъ во 
ѻ҆те́чествїе своѐ, ѹ҆ча́ше и҆̀хъ%&lt;*%&gt;{%&lt;Понедѣ́льникъ 
з҃ недѣ́ли: В%&gt;о вре́мѧ ѻ҆́но, прїи́де і҆и҃съ во 
ѻ҆ч҃ествїе своѐ, и҆ ѹ҆ча́ше наро́ды%&lt;*%&gt;} на со́нмищи 
и҆́хъ,

%&lt;Коне́цъ пѧткꙋ̀ и҆ ст҃о́мꙋ.%&gt;

ꙗ҆́кѡ диви́тисѧ и҆̀мъ, и҆ глаго́лати: ѿкꙋ́дꙋ семꙋ̀ 
премꙋ́дрость сїѧ̀, и҆ си̑лы;
</span>
<span type='verse' num='55'>
Не се́й ли є҆́сть 
текто́новъ сн҃ъ; не мт҃и ли є҆гѡ̀ нарица́етсѧ марїа́мъ, и҆ 
бра́тїѧ є҆гѡ̀, і҆а́кѡвъ, и҆ і҆ѡсі́й, и҆ сі́мѡнъ, и҆ і҆ꙋ́да; 

</span>
<span type='verse' num='56'>
И҆ сєстры̀ є҆гѡ̀ не всѧ́ ли въ на́съ сꙋ́ть; ѿкꙋ́дꙋ 
ѹ҆́бѡ семꙋ̀ сїѧ̑ всѧ̑;
</span>
<span type='verse' num='57'>
И҆ блажнѧ́хꙋсѧ ѡ҆ не́мъ. і҆и҃съ 
же речѐ и҆̀мъ: нѣ́сть проро́къ безⸯ че́сти то́кмѡ во 
ѻ҆ч҃ествїи свое́мъ, и҆ въ домꙋ̀ свое́мъ:
</span>
<span type='verse' num='58'>
И҆ не сотворѝ 
тꙋ̀ си́лы мнѡ́ги, за невѣ́рство и҆́хъ.

%&lt;Коне́цъ понедѣ́льникꙋ.%&gt;


</span>
<span type='chapter' num='14'>
%&lt;Глава̀ д҃і.%&gt;
</span>

<span type='prepend'>


%&lt;(заⷱ҇ н҃з)%&gt; [к҃є]
</span>
<span type='verse' num='1'>
%&lt;В%&gt;о то вре́мѧ ѹ҆слы́шавъ 
и҆́рѡдъ четвертовла́стникъ слꙋ́хъ і҆и҃совъ,
</span>
<span type='verse' num='2'>
И҆ 
речѐ%&lt;**%&gt;{%&lt;Вто́рникъ з҃ недѣ́ли: В%&gt;о вре́мѧ ѻ҆́но, 
ѹ҆слы́шавъ и҆́рѡдъ четвертовла́стникъ слꙋ́хъ і҆и҃совъ, 
речѐ%&lt;** Сїѐ и҆ на ѹ҆сѣкнове́нїе главы̀ і҆ѡа́нна, на 
ѹ҆́трени.%&gt;} ѻ҆трокѡ́мъ свои́мъ: се́й є҆́сть і҆ѡа́ннъ 
крⷭ҇ти́тель, то́й воскре́се ѿ ме́ртвыхъ, и҆ сегѡ̀ ра́ди 
си̑лы дѣ́ютсѧ ѡ҆ не́мъ.
</span>
<span type='verse' num='3'>
И҆́рѡдъ бо є҆́мъ і҆ѡа́нна, 
свѧза̀ є҆го̀, и҆ всадѝ въ темни́цꙋ, и҆рѡдїа́ды ра́ди жены̀ 
фїлі́ппа (л. л҃ ѡ҆б.) бра́та своегѡ̀.
</span>
<span type='verse' num='4'>
Глаго́лаше бо 
є҆мꙋ̀ і҆ѡа́ннъ: не досто́итъ тѝ и҆мѣ́ти є҆ѧ̀.
</span>
<span type='verse' num='5'>
И҆ 
хотѧ́ше є҆го̀ ѹ҆би́ти, ѹ҆боѧ́сѧ наро́да: занѐ ꙗ҆́кѡ 
проро́ка є҆го̀ и҆мѣ́ѧхꙋ.
</span>
<span type='verse' num='6'>
Дни́ же бы́вшꙋ рождества̀ 
и҆́рѡдова, плѧса̀ дщѝ и҆рѡдїа́дина посредѣ̀, и҆ ѹ҆годѝ 
и҆́рѡдови.
</span>
<span type='verse' num='7'>
Тѣ́мже и҆ съ клѧ́твою и҆зречѐ є҆́й да́ти, 
є҆гѡ́же а҆́ще воспро́ситъ.
</span>
<span type='verse' num='8'>
Ѻ҆на́ же нава́ждена ма́терїю 
свое́ю, да́ждь мѝ, речѐ, здѣ̀ на блю́дѣ главꙋ̀ і҆ѡа́нна 
крести́телѧ.
</span>
<span type='verse' num='9'>
И҆ печа́ленъ бы́сть ца́рь: клѧ́твы же ра́ди, 
и҆ за возлежа́щихъ съ ни́мъ, повелѣ̀ да́ти є҆́й.
</span>
<span type='verse' num='10'>
И҆ 
посла́въ ѹ҆сѣ́кнꙋ і҆ѡа́нна въ темни́цѣ.
</span>
<span type='verse' num='11'>
И҆ 
принесо́ша главꙋ̀ є҆гѡ̀ на блю́дѣ, и҆ да́ша дѣви́цѣ: и҆ 
ѿнесѐ ма́тери свое́й.
</span>
<span type='verse' num='12'>
И҆ пристꙋ́пльше ѹ҆ченицы̀ 
є҆гѡ̀, взѧ́ша тѣ́ло є҆гѡ̀, и҆ погребо́ша є҆̀: и҆ 
прише́дше возвѣсти́ша і҆и҃сови.
</span>
<span type='verse' num='13'>
И҆ слы́шавъ і҆и҃съ, 
ѿи́де ѿтꙋ́дꙋ въ кораблѝ, въ пꙋ́сто мѣ́сто 
꙾є҆ди́нъ꙾{꙾ѻ҆со́бь꙾}. и҆ слы́шавше наро́ди, по не́мъ 
и҆до́ша пѣ́ши ѿ градѡ́въ.

%&lt;Коне́цъ вто́рникꙋ, и҆ ѹ҆сѣкнове́нїю.%&gt;

%&lt;(заⷱ҇ н҃и)%&gt;
</span>
<span type='verse' num='14'>
%&lt;И҆%&gt; и҆зше́дъ і҆и҃съ 
ви́дѣ%&lt;*%&gt;{%&lt;Недѣ́лѧ и҃: В%&gt;о вре́мѧ ѻ҆́но, ви́дѣ 
і҆и҃съ%&lt;*%&gt;} мно́гъ наро́дъ, и҆ милосе́рдова ѡ҆ ни́хъ, и҆ 
и҆сцѣлѝ недꙋ̑жныѧ и҆́хъ.
</span>
<span type='verse' num='15'>
По́здѣ же бы́вшꙋ, 
пристꙋпи́ша къ немꙋ̀ ѹ҆ченицы̀ є҆гѡ̀, глаго́люще: пꙋ́сто 
є҆́сть мѣ́сто, и҆ ча́съ ѹ҆жѐ минꙋ̀: ѿпꙋстѝ наро́ды, 
да ше́дше въ вє́си, кꙋ́пѧтъ бра̑шна себѣ̀.
</span>
<span type='verse' num='16'>
I҆и҃съ же 
речѐ и҆̀мъ: не тре́бꙋютъ ѿитѝ, дади́те и҆̀мъ вы̀ 
ꙗ҆́сти. [к҃ѕ]
</span>
<span type='verse' num='17'>
Ѻ҆ни́ же глаго́лаша є҆мꙋ̀: не и҆́мамы 
здѣ̀ то́кмѡ пѧ́ть хлѣ̑бъ и҆ двѣ̀ ры́бѣ.
</span>
<span type='verse' num='18'>
Ѻ҆́нъ же 
(л. л҃а) речѐ: принеси́те мѝ и҆̀хъ сѣ́мѡ.
</span>
<span type='verse' num='19'>
И҆ 
повелѣ́въ наро́дѡмъ возлещѝ на травѣ̀, и҆ прїе́мъ пѧ́ть 
хлѣ̑бъ и҆ ѻ҆́бѣ ры́бѣ, воззрѣ́въ на нб҃о, бл҃гословѝ: 
и҆ преломи́въ дадѐ ѹ҆ченикѡ́мъ хлѣ́бы, ѹ҆ченицы́ же 
наро́дѡмъ.
</span>
<span type='verse' num='20'>
И҆ ꙗ҆до́ша всѝ, и҆ насы́тишасѧ: и҆ взѧ́ша 
и҆збы́тки ѹ҆крꙋ̑хъ, двана́десѧть ко́шѧ и҆спо́лнь.
</span>
<span type='verse' num='21'>

Ꙗ҆дꙋ́щихъ же бѣ̀ мꙋже́й ꙗ҆́кѡ пѧ́ть ты́сѧщъ, ра́звѣ 
же́нъ и҆ дѣте́й.

%&lt;(заⷱ҇ н҃ѳ)%&gt;
</span>
<span type='verse' num='22'>
%&lt;И҆%&gt; а҆́бїе%&lt;*%&gt;{%&lt;Недѣ́лѧ ѳ҃: 
В%&gt;о вре́мѧ ѻ҆́но,%&lt;*%&gt;} понꙋ́ди і҆и҃съ ѹ҆ченикѝ своѧ̀ 
влѣ́зти въ кора́бль, и҆ ꙾вари́ти є҆го̀ на ѻ҆́номъ 
полꙋ̀꙾{꙾предⸯитѝ є҆мꙋ̀ на ѻ҆́нъ по́лъ꙾}, до́ндеже 
ѿпꙋ́ститъ наро́ды.

%&lt;Коне́цъ недѣ́ли и҃.%&gt;


</span>
<span type='verse' num='23'>
И҆ ѿпꙋсти́въ наро́ды, взы́де на горꙋ̀ є҆ди́нъ 
помоли́тисѧ. по́здѣ же бы́вшꙋ, є҆ди́нъ бѣ̀ тꙋ̀.
</span>
<span type='verse' num='24'>

Кора́бль же бѣ̀ посредѣ̀ мо́рѧ, вла́ѧсѧ волна́ми: бѣ́ бо 
проти́венъ вѣ́тръ. [к҃з]
</span>
<span type='verse' num='25'>
Въ четве́ртꙋю же стра́жꙋ 
но́щи, и҆́де къ ни́мъ і҆и҃съ, ходѧ̀ по мо́рю.
</span>
<span type='verse' num='26'>
И҆ 
ви́дѣвше є҆го̀ ѹ҆ченицы̀ по мо́рю ходѧ́ща, смꙋти́шасѧ, 
глаго́люще, ꙗ҆́кѡ призра́къ є҆́сть: и҆ ѿ стра́ха 
возопи́ша.
</span>
<span type='verse' num='27'>
А҆́бїе же речѐ и҆̀мъ і҆и҃съ, глаго́лѧ: 
дерза́йте, а҆́зъ є҆́смь, не бо́йтесѧ.
</span>
<span type='verse' num='28'>
Ѿвѣща́въ же 
пе́тръ речѐ: гдⷭ҇и, а҆́ще ты̀ є҆сѝ, повели́ ми прїитѝ къ 
тебѣ̀ по вода́мъ.
</span>
<span type='verse' num='29'>
Ѻ҆́нъ же речѐ: прїидѝ. и҆ 
и҆злѣ́зъ и҆зⸯ кораблѧ̀ пе́тръ, хожда́ше по вода́мъ, 
прїитѝ ко і҆и҃сови.
</span>
<span type='verse' num='30'>
Ви́дѧ же вѣ́тръ крѣ́покъ, 
ѹ҆боѧ́сѧ, и҆ наче́нъ ѹ҆топа́ти, возопѝ, глаго́лѧ: 
гдⷭ҇и, спаси́ мѧ. (л. л҃а ѡ҆б.)
</span>
<span type='verse' num='31'>
И҆ а҆́бїе і҆и҃съ 
просте́ръ рꙋ́кꙋ, ꙗ҆́тъ є҆го̀, и҆ глаго́ла є҆мꙋ̀: 
маловѣ́ре, почто̀ ѹ҆сꙋмнѣ́лсѧ є҆сѝ;
</span>
<span type='verse' num='32'>
И҆ влѣ́зшема 
и҆́ма въ кора́бль, преста̀ вѣ́тръ.
</span>
<span type='verse' num='33'>
Сꙋ́щїи же въ 
кораблѝ, прише́дше поклони́шасѧ є҆мꙋ̀, глаго́люще: 
вои́стиннꙋ бж҃їй сн҃ъ є҆сѝ.
</span>
<span type='verse' num='34'>
И҆ преше́дше прїидо́ша въ 
зе́млю геннисаре́ѳскꙋю.

%&lt;Коне́цъ недѣ́ли.%&gt;

%&lt;(заⷱ҇ ѯ҃)%&gt;
</span>
<span type='verse' num='35'>
%&lt;И҆%&gt; позна́вше є҆го̀ мꙋ́жїе 
мѣ́ста тогѡ̀,%&lt;*%&gt;{%&lt;Среда̀ з҃ недѣ́ли: В%&gt;о вре́мѧ 
ѻ҆́но, позна́вше і҆и҃са мꙋ́жїе землѝ геннисаре́ѳски,%&lt;*%&gt;} 
посла́ша во всю̀ странꙋ̀ тꙋ̀: и҆ принесо́ша къ немꙋ̀ всѧ̑ 
болѧ́щыѧ.
</span>
<span type='verse' num='36'>
И҆ молѧ́хꙋ є҆го̀, да то́кмѡ прико́снꙋтсѧ 
вскри́лїю ри́зы є҆гѡ̀: и҆ є҆ли́цы прикоснꙋ́шасѧ, спасе́ни 
бы́ша.


</span>
<span type='chapter' num='15'>
%&lt;Глава̀ є҃і.%&gt;
</span>

<span type='prepend'>


[к҃и]
</span>
<span type='verse' num='1'>
%&lt;Т%&gt;огда̀ пристꙋпи́ша ко і҆и҃сови, и҆̀же ѿ 
і҆ерꙋсали́ма кни́жницы и҆ фарїсе́є, глаго́люще:
</span>
<span type='verse' num='2'>
Почто̀ 
ѹ҆ченицы̀ твоѝ престꙋпа́ютъ преда́нїе ста́рєцъ; не 
ѹ҆мыва́ютъ бо рꙋ́къ свои́хъ, є҆гда̀ хлѣ́бъ ꙗ҆дѧ́тъ.
</span>
<span type='verse' num='3'>

Ѻ҆́нъ же ѿвѣща́въ речѐ и҆̀мъ: почто̀ и҆ вы̀ 
престꙋпа́ете за́повѣдь бж҃їю за преда́нїе ва́ше;
</span>
<span type='verse' num='4'>
Бг҃ъ бо 
заповѣ́да, глаго́лѧ: чтѝ ѻ҆тца̀ и҆ ма́терь: и҆ и҆́же 
ѕлосло́витъ ѻ҆тца̀ и҆лѝ ма́терь, сме́ртїю да ѹ҆́мретъ. 

</span>
<span type='verse' num='5'>
Вы́ же глаго́лете: и҆́же а҆́ще рече́тъ ѻ҆тцꙋ̀, и҆лѝ 
ма́тери: да́ръ, є҆́же а҆́ще ѿ менѐ по́льзовалсѧ є҆сѝ. 

</span>
<span type='verse' num='6'>
И҆ да не почти́тъ ѻ҆тца̀ своегѡ̀, и҆лѝ ма́тере ꙾ 
꙾{꙾своеѧ̀꙾}: и҆ (л. л҃в) разори́сте за́повѣдь бж҃їю за 
преда́нїе ва́ше.
</span>
<span type='verse' num='7'>
Лицемѣ́ри, до́брѣ проро́чествова ѡ҆ 
ва́съ и҆са́їа, глаго́лѧ:
</span>
<span type='verse' num='8'>
Приближа́ютсѧ мнѣ̀ лю́дїе сі́и 
ѹ҆сты̀ свои́ми, и҆ ѹ҆стна́ми чтꙋ́тъ мѧ̀: се́рдце же 
и҆́хъ дале́че ѿстои́тъ ѿ менѐ.
</span>
<span type='verse' num='9'>
Всꙋ́е же чтꙋ́тъ мѧ̀, 
ѹ҆ча́ще ѹ҆че́нїємъ, за́повѣдемъ человѣ́ческимъ.
</span>
<span type='verse' num='10'>

И҆ призва́въ наро́ды, речѐ и҆̀мъ: слы́шите, и҆ разꙋмѣ́йте: 

</span>
<span type='verse' num='11'>
Не входѧ́щее во ѹ҆ста̀ скверни́тъ человѣ́ка: но 
и҆сходѧ́щее и҆зоꙋ́стъ, то̀ скверни́тъ человѣ́ка.

%&lt;Коне́цъ средѣ̀.%&gt;

%&lt;(заⷱ҇ ѯ҃а)%&gt;
</span>
<span type='verse' num='12'>
%&lt;Т%&gt;огда̀ 
пристꙋ́пльше%&lt;*%&gt;{%&lt;Четверто́къ з҃ недѣ́ли: В%&gt;о вре́мѧ 
ѻ҆́но, пристꙋ́пльше ко і҆и҃сꙋ%&lt;*%&gt;} ѹ҆ченицы̀ є҆гѡ̀, 
рѣ́ша є҆мꙋ̀: вѣ́си ли, ꙗ҆́кѡ фарїсе́є слы́шавше сло́во, 
соблазни́шасѧ;
</span>
<span type='verse' num='13'>
Ѻ҆́нъ же ѿвѣща́въ речѐ: всѧ́къ 
са́дъ, є҆гѡ́же не насадѝ ѻ҆ц҃ъ мо́й небе́сный, 
и҆скорени́тсѧ.
</span>
<span type='verse' num='14'>
Ѡ҆ста́вите и҆̀хъ: вождѝ сꙋ́ть слѣ́пи 
слѣпцє́мъ: слѣпе́цъ же слѣпца̀ а҆́ще во́дитъ, ѻ҆́ба въ 
ꙗ҆́мꙋ впаде́тасѧ.
</span>
<span type='verse' num='15'>
Ѿвѣща́въ же пе́тръ, речѐ 
є҆мꙋ̀: скажѝ на́мъ при́тчꙋ сїю̀.
</span>
<span type='verse' num='16'>
I҆и҃съ же речѐ 
[и҆̀мъ]: ꙾є҆дина́че꙾{꙾є҆щѐ꙾} ли и҆ вы̀ безⸯ ра́зꙋма 
є҆стѐ;
</span>
<span type='verse' num='17'>
Не ѹ҆̀ ли разꙋмѣва́ете, ꙗ҆́кѡ всѧ́ко, 
є҆́же вхо́дитъ во ѹ҆ста̀, во чре́во вмѣща́етсѧ, и҆ 
а҆федрѡ́номъ и҆схо́дитъ;
</span>
<span type='verse' num='18'>
И҆сходѧ̑щаѧ же и҆зоꙋ́стъ, ѿ 
се́рдца и҆схо́дѧтъ, и҆ та̑ сквернѧ́тъ человѣ́ка.
</span>
<span type='verse' num='19'>
Ѿ 
се́рдца бо и҆схо́дѧтъ помышлє́нїѧ ѕла̑ѧ, ѹ҆бі̑йства, 
прелюбодѣѧ̑нїѧ, любодѣѧ̑нїѧ, татьбы̑, лжесвидѣ́тєльства, 
хꙋлы̑.
</span>
<span type='verse' num='20'>
Сїѧ̑ сꙋ́ть сквернѧ̑щаѧ человѣ́ка: а҆ є҆́же 
неꙋмове́нныма рꙋка́ма ꙗ҆́сти, не скверни́тъ человѣ́ка. (л. 
л҃в ѡ҆б.)

%&lt;(заⷱ҇ ѯ҃в)%&gt;
</span>
<span type='verse' num='21'>
%&lt;И҆%&gt; и҆зше́дъ ѿтꙋ́дꙋ і҆и҃съ, 
ѿи́де%&lt;*%&gt;{%&lt;Недѣ́лѧ з҃і: В%&gt;о вре́мѧ ѻ҆́но, вни́де 
і҆и҃съ%&lt;*%&gt;} во страны̀ тѵ́рскїѧ и҆ сїдѡ́нскїѧ.

%&lt;Коне́цъ четверткꙋ̀.%&gt;

[к҃ѳ]
</span>
<span type='verse' num='22'>
И҆ сѐ жена̀ ханане́йска ѿ предѣ́лъ тѣ́хъ 
и҆зше́дши, возопѝ къ немꙋ̀, глаго́лющи: поми́лꙋй мѧ̀ гдⷭ҇и, 
сн҃е дв҃довъ: дщѝ моѧ̀ ѕлѣ̀ бѣснꙋ́етсѧ.
</span>
<span type='verse' num='23'>
Ѻ҆́нъ же не 
ѿвѣща̀ є҆́й словесѐ. и҆ пристꙋ́пльше ѹ҆ченицы̀ 
є҆гѡ̀, молѧ́хꙋ є҆го̀ глаго́люще: ѿпꙋстѝ ю҆̀, ꙗ҆́кѡ 
вопїе́тъ въ слѣ́дъ на́съ.
</span>
<span type='verse' num='24'>
Ѻ҆́нъ же ѿвѣща́въ, речѐ: 
нѣ́смь по́сланъ, то́кмѡ ко ѻ҆вца́мъ поги́бшымъ до́мꙋ 
і҆и҃лева.
</span>
<span type='verse' num='25'>
Ѻ҆на́ же прише́дши поклони́сѧ є҆мꙋ̀, 
глаго́лющи: гдⷭ҇и, помози́ ми.
</span>
<span type='verse' num='26'>
Ѻ҆́нъ же ѿвѣща́въ, 
речѐ: нѣ́сть добро̀ ѿѧ́ти хлѣ́ба ча́дѡмъ, и҆ поврещѝ 
псѡ́мъ.
</span>
<span type='verse' num='27'>
Ѻ҆на́ же речѐ. є҆́й гдⷭ҇и: и҆́бо и҆ псѝ 
ꙗ҆дѧ́тъ ѿ крꙋпи́цъ па́дающихъ ѿ трапе́зы господе́й 
свои́хъ.
</span>
<span type='verse' num='28'>
Тогда̀ ѿвѣща́въ і҆и҃съ, речѐ є҆́й: ѽ 
же́но, ве́лїѧ вѣ́ра твоѧ̀! бꙋ́ди тебѣ̀, ꙗ҆́коже хо́щеши. 
и҆ и҆сцѣлѣ̀ дщѝ є҆ѧ̀ ѿ тогѡ̀ часа̀.

%&lt;Коне́цъ недѣ́ли.%&gt;

%&lt;(заⷱ҇ ѯ҃г)%&gt; [л҃]
</span>
<span type='verse' num='29'>
%&lt;И҆%&gt; преше́дъ ѿтꙋ́дꙋ 
і҆и҃съ, прїи́де%&lt;**%&gt;{%&lt;Въ пѧто́къ з҃ недѣ́ли: В%&gt;о вре́мѧ 
ѻ҆́но, прїи́де і҆и҃съ%&lt;**%&gt;} на мо́ре галїле́йское: и҆ 
возше́дъ на горꙋ̀, сѣ́де тꙋ̀.
</span>
<span type='verse' num='30'>
И҆ пристꙋпи́ша къ немꙋ̀ 
наро́ди мно́зи, и҆мꙋ́ще съ собо́ю хрѡмы́ѧ, слѣпы̑ѧ, 
нѣмы̑ѧ, бѣ̑дныѧ, и҆ и҆́ны мно́ги: и҆ приверго́ша и҆̀хъ къ 
нога́ма і҆и҃совыма, и҆ и҆сцѣлѝ и҆̀хъ.
</span>
<span type='verse' num='31'>
Ꙗ҆́коже 
наро́дѡмъ диви́тисѧ ви́дѧщымъ (л. л҃г) нѣмы̑ѧ глаго́лющѧ, 
бѣ̑дныѧ здра́вы, хрѡмы́ѧ ходѧ́щѧ, и҆ слѣпы̑ѧ ви́дѧщѧ, и҆ 
сла́влѧхꙋ бг҃а і҆и҃лева.

%&lt;Коне́цъ пѧткꙋ̀.%&gt;

%&lt;(заⷱ҇ ѯ҃д)%&gt; [л҃а]
</span>
<span type='verse' num='32'>
%&lt;I҆%&gt;и҃съ же 
призва́въ%&lt;*%&gt;{%&lt;Сꙋббѡ́та ѳ҃ недѣ́ли: В%&gt;о вре́мѧ ѻ҆́но, 
призва́въ і҆и҃съ%&lt;*%&gt;} ѹ҆ченикѝ своѧ̀, речѐ [и҆̀мъ]: 
милосе́рдꙋю ѡ҆ наро́дѣ [се́мъ], ꙗ҆́кѡ ѹ҆жѐ днѝ трѝ 
присѣдѧ́тъ мнѣ̀, и҆ не и҆́мꙋтъ чесѡ̀ ꙗ҆́сти: и҆ 
ѿпꙋсти́ти и҆̀хъ не ꙗ҆́дшѧ не хощꙋ̀, да не ка́кѡ 
ѡ҆слабѣ́ютъ на пꙋтѝ.
</span>
<span type='verse' num='33'>
И҆ глаго́лаша є҆мꙋ̀ ѹ҆ченицы̀ 
є҆гѡ̀: ѿкꙋ́дꙋ на́мъ въ пꙋсты́ни хлѣ́би толи́цы, ꙗ҆́кѡ 
да насы́титсѧ толи́къ наро́дъ;
</span>
<span type='verse' num='34'>
И҆ глаго́ла и҆̀мъ і҆и҃съ: 
коли́кѡ хлѣ́бы и҆́мате; ѻ҆ни́ же рѣ́ша: се́дмь, и҆ ма́лѡ 
ры́бицъ.
</span>
<span type='verse' num='35'>
И҆ повелѣ̀ наро́дѡмъ возлещѝ на землѝ.
</span>
<span type='verse' num='36'>

И҆ прїе́мъ се́дмь хлѣ́бы и҆ ры̑бы, хвалꙋ̀ возда́въ 
преломѝ, и҆ дадѐ ѹ҆ченикѡ́мъ свои́мъ, ѹ҆ченицы́ же 
наро́дѡмъ.
</span>
<span type='verse' num='37'>
И҆ ꙗ҆до́ша всѝ, и҆ насы́тишасѧ: и҆ взѧ́ша 
и҆збы́тки ѹ҆крꙋ̑хъ, се́дмь ко́шницъ и҆спо́лнь.
</span>
<span type='verse' num='38'>

Ꙗ҆́дшихъ же бѧ́ше четы́ре ты́сѧщи мꙋже́й, ра́звѣ же́нъ и҆ 
дѣте́й.
</span>
<span type='verse' num='39'>
И҆ ѿпꙋсти́въ наро́ды, влѣ́зе въ кора́бль, и҆ 
прїи́де въ предѣ́лы магдали́нски.

%&lt;Коне́цъ сꙋббѡ́тѣ.%&gt;


</span>
<span type='chapter' num='16'>
%&lt;Глава̀ ѕ҃і.%&gt;
</span>

<span type='prepend'>


%&lt;(заⷱ҇ ѯ҃є)%&gt;
</span>
<span type='verse' num='1'>
%&lt;И҆%&gt; пристꙋпи́ша къ 
немꙋ̀%&lt;**%&gt;{%&lt;Понедѣ́льникъ и҃ недѣ́ли: В%&gt;о вре́мѧ 
ѻ҆́но, пристꙋпи́ша ко і҆и҃сꙋ%&lt;**%&gt;} фарїсе́є и҆ саддꙋке́є 
и҆скꙋша́юще вопроси́ша є҆го̀, зна́менїе съ небесѐ 
показа́ти и҆̀мъ.
</span>
<span type='verse' num='2'>
Ѻ҆́нъ же ѿвѣща́въ речѐ (л. л҃г 
ѡ҆б.) и҆̀мъ: ве́черꙋ бы́вшꙋ, глаго́лете, ве́дро: чермнꙋ́етъ 
бо сѧ не́бо.
</span>
<span type='verse' num='3'>
И҆ ѹ҆́трꙋ, дне́сь зима̀: чермнꙋ́етъ бо сѧ 
дрѧселꙋ́ѧ не́бо. лицемѣ́ри, лицѐ ѹ҆́бѡ нб҃сѐ 
ѹ҆мѣ́ете разсꙋжда́ти, зна́менїй же временѡ́мъ не мо́жете 
и҆скꙋси́ти.
</span>
<span type='verse' num='4'>
Ро́дъ лꙋка́въ и҆ прелюбодѣ́йный зна́менїѧ 
и҆́щетъ: и҆ зна́менїе не да́стсѧ є҆мꙋ̀, то́кмѡ зна́менїе 
і҆ѡ́ны проро́ка. и҆ ѡ҆ста́вль и҆̀хъ, ѿи́де.
</span>
<span type='verse' num='5'>
И҆ 
преше́дше ѹ҆чн҃цы̀ є҆гѡ̀ на ѻ҆́нъ по́лъ, забы́ша хлѣ́бы 
взѧ́ти.

%&lt;(заⷱ҇ ѯ҃ѕ)%&gt;
</span>
<span type='verse' num='6'>
%&lt;I҆%&gt;и҃съ же речѐ 
и҆̀мъ:%&lt;*%&gt;{%&lt;Вто́рникъ и҃ недѣ́ли: Р%&gt;ечѐ гдⷭ҇ь свои́мъ 
ѹ҆ченикѡ́мъ:%&lt;*%&gt;} внемли́те и҆ блюди́тесѧ ѿ ква́са 
фарїсе́йска и҆ саддꙋке́йска.

%&lt;Коне́цъ понедѣ́льникꙋ.%&gt;


</span>
<span type='verse' num='7'>
Ѻ҆ни́ же помышлѧ́хꙋ въ себѣ̀, глаго́люще: ꙗ҆́кѡ 
хлѣ́бы не взѧ́хомъ. [л҃в]
</span>
<span type='verse' num='8'>
Разꙋмѣ́въ же і҆и҃съ речѐ 
и҆̀мъ: что̀ мы́слите въ себѣ̀, маловѣ́ри, ꙗ҆́кѡ хлѣ́бы 
не взѧ́сте;
</span>
<span type='verse' num='9'>
Не ѹ҆̀ ли разꙋмѣ́ете, нижѐ по́мните, 
пѧ́ть хлѣ́бы пѧти́мъ ты́сѧщамъ, и҆ коли́кѡ кѡ́шъ взѧ́сте; 

</span>
<span type='verse' num='10'>
Ни лѝ се́дмь хлѣ́бы четы́ремъ ты́сѧщамъ, и҆ коли́кѡ 
ко́шницъ взѧ́сте;
</span>
<span type='verse' num='11'>
Ка́кѡ не разꙋмѣ́ете, ꙗ҆́кѡ не ѡ҆ 
хлѣ́бѣхъ рѣ́хъ ва́мъ внима́ти, [но] ѿ ква́са 
фарїсе́йска и҆ саддꙋке́йска;
</span>
<span type='verse' num='12'>
Тогда̀ разꙋмѣ́ша, ꙗ҆́кѡ 
не речѐ храни́тисѧ ѿ ква́са хлѣ́бнагѡ, но ѿ ѹ҆че́нїѧ 
фарїсе́йска и҆ саддꙋке́йска.

%&lt;Коне́цъ вто́рникꙋ.%&gt;

%&lt;(заⷱ҇ ѯ҃з)%&gt;
</span>
<span type='verse' num='13'>
%&lt;П%&gt;рише́дъ же%&lt;**%&gt;{%&lt;I҆ꙋ́нїа 
к҃ѳ, на лїтꙋргі́и: В%&gt;о вре́мѧ ѻ҆́но, прише́дъ%&lt;** Сїѐ и҆ 
на ѡ҆сщ҃е́нїе цр҃кве.%&gt;} і҆и҃съ во страны̑ кесарі́и 
фїлі́пповы, вопроша́ше ѹ҆ченикѝ своѧ̀, глаго́лѧ: кого́ мѧ 
(л. л҃д) глаго́лютъ человѣ́цы бы́ти, сн҃а человѣ́ческаго; 
[л҃г]
</span>
<span type='verse' num='14'>
Ѻ҆ни́ же рѣ́ша: ѻ҆́ви ѹ҆́бѡ і҆ѡа́нна 
крести́телѧ, и҆ні́и же и҆лїю̀, дрꙋзі́и же і҆еремі́ю, и҆лѝ 
є҆ди́наго ѿ прорѡ́къ.
</span>
<span type='verse' num='15'>
Глаго́ла и҆̀мъ і҆и҃съ: вы́ же 
кого́ мѧ глаго́лете бы́ти;
</span>
<span type='verse' num='16'>
Ѿвѣща́въ же сі́мѡнъ 
пе́тръ речѐ: ты̀ є҆сѝ хрⷭ҇то́съ, сн҃ъ бг҃а жива́гѡ.
</span>
<span type='verse' num='17'>

И҆ ѿвѣща́въ і҆и҃съ речѐ є҆мꙋ̀: блаже́нъ є҆сѝ сі́мѡне 
ва́ръ і҆ѡ́на, ꙗ҆́кѡ пло́ть и҆ кро́вь не ꙗ҆вѝ тебѣ̀, но 
ѻ҆ц҃ъ мо́й и҆́же на нб҃сѣ́хъ.
</span>
<span type='verse' num='18'>
И҆ а҆́зъ же тебѣ̀ 
глаго́лю, ꙗ҆́кѡ ты̀ є҆сѝ пе́тръ, и҆ на се́мъ ка́мени 
сози́ждꙋ цр҃ковь мою̀, и҆ врата̀ а҆́дова не ѡ҆долѣ́ютъ 
є҆́й.

%&lt;Коне́цъ сщ҃е́нїю.%&gt;


</span>
<span type='verse' num='19'>
И҆ да́мъ тѝ ключѝ црⷭ҇тва нбⷭ҇нагѡ: и҆ є҆́же 
а҆́ще свѧ́жеши на землѝ, бꙋ́детъ свѧ́зано на нб҃сѣ́хъ: и҆ 
є҆́же а҆́ще разрѣши́ши на землѝ, бꙋ́детъ разрѣше́но на 
небесѣ́хъ.

%&lt;Коне́цъ а҆пⷭ҇лѡмъ.%&gt;

%&lt;(заⷱ҇ ѯ҃и)%&gt;
</span>
<span type='verse' num='20'>
%&lt;Т%&gt;огда̀%&lt;*%&gt;{%&lt;Среда̀ и҃ 
недѣ́ли: В%&gt;о вре́мѧ ѻ҆́но,%&lt;*%&gt;} запретѝ і҆и҃съ 
ѹ҆ченикѡ́мъ свои́мъ, да никомꙋ́же рекꙋ́тъ, ꙗ҆́кѡ се́й 
є҆́сть і҆и҃съ хрⷭ҇то́съ.
</span>
<span type='verse' num='21'>
Ѿто́лѣ нача́тъ і҆и҃съ 
ска́зовати ѹ҆ченикѡ́мъ свои́мъ, ꙗ҆́кѡ подоба́етъ є҆мꙋ̀ 
и҆тѝ во і҆ерꙋсали́мъ, и҆ мно́гѡ пострада́ти ѿ ста́рєцъ 
и҆ а҆рхїерє́й и҆ кни̑жникъ, и҆ ѹ҆бїе́нꙋ бы́ти, и҆ тре́тїй 
де́нь воста́ти.
</span>
<span type='verse' num='22'>
И҆ пое́мъ є҆го̀ пе́тръ, нача́тъ 
прерѣца́ти є҆мꙋ̀, глаго́лѧ: млⷭ҇рдъ ты̀ гдⷭ҇и, не и҆́мать 
бы́ти тебѣ̀ сі́е.
</span>
<span type='verse' num='23'>
Ѻ҆́нъ же (л. л҃д ѡ҆б.) ѡ҆бра́щсѧ 
речѐ петро́ви: и҆дѝ за мно́ю сатано̀, собла́знъ мѝ 
є҆сѝ: ꙗ҆́кѡ не мы́слиши, ꙗ҆̀же [сꙋ́ть] бж҃їѧ, но 
человѣ́чєскаѧ.

%&lt;(заⷱ҇ ѯ҃ѳ)%&gt;
</span>
<span type='verse' num='24'>
%&lt;Т%&gt;огда̀ і҆и҃съ речѐ 
ѹ҆ченикѡ́мъ свои́мъ:%&lt;*%&gt;{%&lt;Четверто́къ и҃ недѣ́ли: 
Р%&gt;ечѐ гдⷭ҇ь свои́мъ ѹ҆ченикѡ́мъ:%&lt;*%&gt;} а҆́ще кто̀ 
хо́щетъ по мнѣ̀ и҆тѝ, да ѿве́ржетсѧ себѐ, и҆ во́зⸯметъ 
крⷭ҇тъ сво́й, и҆ по мнѣ̀ грѧде́тъ.

%&lt;Коне́цъ средѣ̀.%&gt;


</span>
<span type='verse' num='25'>
И҆́же бо а҆́ще хо́щетъ дꙋ́шꙋ свою̀ спастѝ, 
погꙋби́тъ ю҆̀: и҆ и҆́же а҆́ще погꙋби́тъ дꙋ́шꙋ свою̀ менѐ 
ра́ди, ѡ҆брѧ́щетъ ю҆̀.
</span>
<span type='verse' num='26'>
Ка́ѧ бо по́льза человѣ́кꙋ, а҆́ще 
мі́ръ ве́сь прїѡбрѧ́щетъ, дꙋ́шꙋ же свою̀ ѿтщети́тъ; и҆лѝ 
что̀ да́стъ человѣ́къ и҆змѣ́нꙋ за дꙋ́шꙋ свою̀;
</span>
<span type='verse' num='27'>
Прїити́ 
бо и҆́мать сн҃ъ человѣ́ческїй во сла́вѣ ѻ҆ц҃а̀ своегѡ̀, 
со а҆́гг҃лы свои́ми: и҆ тогда̀ возда́стъ комꙋ́ждо по 
дѣѧ́нїємъ є҆гѡ̀.
</span>
<span type='verse' num='28'>
А҆ми́нь глаго́лю ва́мъ, [ꙗ҆́кѡ] 
сꙋ́ть нѣ́цыи ѿ здѣ̀ стоѧ́щихъ, и҆̀же не и҆́мꙋтъ вкꙋси́ти 
сме́рти, до́ндеже ви́дѧтъ сн҃а человѣ́ческаго грѧдꙋ́ща во 
црⷭ҇твїи свое́мъ.

%&lt;Коне́цъ четверткꙋ̀.%&gt;


</span>
<span type='chapter' num='17'>
%&lt;Глава̀ з҃і.%&gt;
</span>

<span type='prepend'>


%&lt;(заⷱ҇ ѻ҃)%&gt; [л҃д]
</span>
<span type='verse' num='1'>
%&lt;И҆%&gt; по дне́хъ 
шести́хъ,%&lt;**%&gt;{%&lt;Преѡбраже́нїю на лїтꙋргі́и: В%&gt;о вре́мѧ 
ѻ҆́но,%&lt;**%&gt;} поѧ́тъ і҆и҃съ петра̀ и҆ і҆а́кѡва и҆ і҆ѡа́нна 
бра́та є҆гѡ̀, и҆ возведѐ и҆̀хъ на горꙋ̀ высокꙋ̀ є҆ди́ны. 

</span>
<span type='verse' num='2'>
И҆ преѡбрази́сѧ предⸯ ни́ми: и҆ просвѣти́сѧ лицѐ 
є҆гѡ̀ ꙗ҆́кѡ со́лнце: ри̑зы (л. л҃є) же є҆гѡ̀ бы́ша 
бѣлы̀ ꙗ҆́кѡ свѣ́тъ.
</span>
<span type='verse' num='3'>
И҆ сѐ ꙗ҆ви́стасѧ и҆̀мъ мѡѷсе́й 
и҆ и҆лїа̀, съ ни́мъ глаго́люща.
</span>
<span type='verse' num='4'>
Ѿвѣща́въ же пе́тръ 
речѐ [ко] і҆и҃сови: гдⷭ҇и, добро̀ є҆́сть на́мъ здѣ̀ 
бы́ти: а҆́ще хо́щеши, сотвори́мъ здѣ̀ трѝ сѣ́ни, тебѣ̀ 
є҆ди́нꙋ, и҆ мѡѷсе́ови є҆ди́нꙋ, и҆ є҆ди́нꙋ и҆лїѝ.
</span>
<span type='verse' num='5'>

Е҆ще́ [же] є҆мꙋ̀ глаго́лющꙋ, сѐ ѻ҆́блакъ свѣ́телъ 
ѡ҆сѣнѝ и҆̀хъ: и҆ сѐ гла́съ и҆зⸯ ѻ҆́блака глаго́лѧ: се́й 
є҆́сть сн҃ъ мо́й возлю́бленный, ѡ҆ не́мже благоволи́хъ: 
тогѡ̀ послꙋ́шайте.
</span>
<span type='verse' num='6'>
И҆ слы́шавше ѹ҆ченицы̀, падо́ша 
ни́цы, и҆ ѹ҆боѧ́шасѧ ѕѣлѡ̀.
</span>
<span type='verse' num='7'>
И҆ пристꙋ́пль і҆и҃съ, 
прикоснꙋ́сѧ и҆́хъ, и҆ речѐ: воста́ните, и҆ не бо́йтесѧ.
</span>
<span type='verse' num='8'>

Возве́дше же ѻ҆́чи своѝ, никого́же ви́дѣша, то́кмѡ і҆и҃са 
є҆ди́наго.
</span>
<span type='verse' num='9'>
И҆ сходѧ́щымъ и҆̀мъ съ горы̀, заповѣ́да 
и҆̀мъ і҆и҃съ, глаго́лѧ: никомꙋ́же повѣ́дите видѣ́нїѧ, 
до́ндеже сн҃ъ человѣ́ческїй и҆зⸯ ме́ртвыхъ воскре́снетъ.

%&lt;Коне́цъ преѡбраже́нїю.%&gt;

%&lt;(заⷱ҇ ѻ҃а)%&gt;
</span>
<span type='verse' num='10'>
%&lt;И҆%&gt; вопроси́ша 
є҆го̀%&lt;*%&gt;{%&lt;Пѧто́къ и҃ недѣ́ли: В%&gt;о вре́мѧ ѻ҆́но, 
вопроси́ша і҆и҃са%&lt;*%&gt;} ѹ҆ч҃нцы̀ є҆гѡ̀, глаго́люще: что̀ 
ѹ҆́бѡ кни́жницы глаго́лютъ, ꙗ҆́кѡ и҆лїѝ подоба́етъ 
прїитѝ пре́жде;
</span>
<span type='verse' num='11'>
I҆и҃съ же ѿвѣща́въ речѐ и҆̀мъ: 
и҆лїа̀ ѹ҆́бѡ прїи́детъ пре́жде, и҆ ѹ҆стро́итъ всѧ̑.
</span>
<span type='verse' num='12'>

Глаго́лю же ва́мъ, ꙗ҆́кѡ и҆лїа̀ ѹ҆жѐ прїи́де: и҆ не 
позна́ша є҆гѡ̀, но сотвори́ша ѡ҆ не́мъ, є҆ли̑ка 
восхотѣ́ша. та́кѡ и҆ сн҃ъ человѣ́ческїй и҆́мать 
пострада́ти ѿ ни́хъ.
</span>
<span type='verse' num='13'>
Тогда̀ разꙋмѣ́ша ѹ҆ч҃нцы̀, 
ꙗ҆́кѡ ѡ҆ і҆ѡа́ннѣ крести́тели речѐ и҆̀мъ.

%&lt;(заⷱ҇ ѻ҃в)%&gt; [л҃є]
</span>
<span type='verse' num='14'>
%&lt;И҆%&gt; прише́дшымъ и҆̀мъ къ 
наро́дꙋ, пристꙋпѝ къ немꙋ̀ человѣ́къ,%&lt;**%&gt;{%&lt;Недѣ́лѧ 
і҃: В%&gt;о вре́мѧ ѻ҆́но, человѣ́къ нѣ́кїй пристꙋпѝ ко 
і҆и҃сꙋ%&lt;**%&gt;} кла́нѧѧсѧ є҆мꙋ̀,
</span>
<span type='verse' num='15'>
И҆ глаго́лѧ: гдⷭ҇и, 
(л. л҃є ѡ҆б.) поми́лꙋй сы́на моего̀, ꙗ҆́кѡ на но́вы 
мѣ́сѧцы бѣснꙋ́етсѧ, и҆ ѕлѣ̀ стра́ждетъ: мно́жицею бо 
па́даетъ во ѻ҆́гнь, и҆ мно́жицею въ во́дꙋ.
</span>
<span type='verse' num='16'>
И҆ 
приведо́хъ є҆го̀ ко ѹ҆ченикѡ́мъ твои́мъ, и҆ не возмого́ша 
є҆го̀ и҆сцѣли́ти.
</span>
<span type='verse' num='17'>
Ѿвѣща́въ же і҆и҃съ речѐ: ѽ 
ро́де невѣ́рный, и҆ развраще́нный, доко́лѣ бꙋ́дꙋ съ ва́ми; 
доко́лѣ терплю̀ ва́съ; приведи́те мѝ є҆го̀ сѣ́мѡ.
</span>
<span type='verse' num='18'>

И҆ запретѝ є҆мꙋ̀ і҆и҃съ: и҆ и҆зы́де и҆зⸯ негѡ̀ бѣ́съ, и҆ 
и҆сцѣлѣ̀ ѻ҆́трокъ ѿ часа̀ тогѡ̀.

%&lt;Коне́цъ пѧткꙋ̀.%&gt;


</span>
<span type='verse' num='19'>
Тогда̀ пристꙋ́пльше ѹ҆ченицы̀ і҆и҃сови 
є҆ди́номꙋ, рѣ́ша: почто̀ мы̀ не возмого́хомъ и҆згна́ти 
є҆го̀;
</span>
<span type='verse' num='20'>
I҆и҃съ же речѐ и҆̀мъ: за невѣ́рствїе ва́ше. 
а҆ми́нь бо глаго́лю ва́мъ: а҆́ще и҆́мате вѣ́рꙋ ꙗ҆́кѡ 
зе́рно горꙋ́шно, рече́те горѣ̀ се́й, прейдѝ ѿсю́дꙋ 
та́мѡ, и҆ пре́йдетъ: и҆ ничто́же невозмо́жно бꙋ́детъ ва́мъ. 

</span>
<span type='verse' num='21'>
Се́й же ро́дъ не и҆схо́дитъ, то́кмѡ моли́твою и҆ 
посто́мъ.
</span>
<span type='verse' num='22'>
Живꙋ́щымъ же и҆̀мъ въ галїле́и, речѐ и҆̀мъ 
і҆и҃съ: пре́данъ и҆́мать бы́ти сн҃ъ человѣ́ческїй въ рꙋ́цѣ 
человѣ́кѡмъ:
</span>
<span type='verse' num='23'>
И҆ ѹ҆бїю́тъ є҆го̀, и҆ тре́тїй де́нь 
воста́нетъ.

%&lt;Коне́цъ недѣ́ли.%&gt;

и҆ ско́рбни бы́ша ѕѣлѡ̀.

%&lt;(заⷱ҇ ѻ҃г)%&gt; [л҃ѕ]
</span>
<span type='verse' num='24'>
%&lt;П%&gt;рише́дшымъ же и҆̀мъ въ 
капернаꙋ́мъ,%&lt;*%&gt;{%&lt;Сꙋббѡ́та і҃ недѣ́ли: В%&gt;о вре́мѧ 
ѻ҆́но,%&lt;*%&gt;} пристꙋпи́ша прїе́млющїи дїдра́хма къ петро́ви, 
и҆ рѣ́ша: ѹ҆чи́тель ва́шъ не да́стъ ли дїдра́хма;
</span>
<span type='verse' num='25'>

Глаго́ла, є҆́й. и҆ (л. л҃ѕ) є҆гда̀ вни́де въ до́мъ, 
предварѝ є҆го̀ і҆и҃съ, глаго́лѧ: что́ ти мни́тсѧ, сі́мѡне; 
ца́рїе зе́мстїи ѿ кі́ихъ прїе́млютъ да̑ни, и҆лѝ кинсо́нъ; 
ѿ свои́хъ ли сынѡ́въ, и҆лѝ ѿ чꙋжи́хъ;
</span>
<span type='verse' num='26'>
Глаго́ла 
є҆мꙋ̀ пе́тръ: ѿ чꙋжи́хъ. речѐ є҆мꙋ̀ і҆и҃съ: ѹ҆̀бо 
свобо́дни сꙋ́ть сы́нове.
</span>
<span type='verse' num='27'>
Но да не соблазни́мъ и҆̀хъ, 
ше́дъ въ мо́ре ве́рзи ѹ҆́дицꙋ, и҆ и҆́же пре́жде и҆́меши 
ры́бꙋ, возⸯмѝ: и҆ ѿве́рзъ ѹ҆ста̀ є҆́й, ѡ҆брѧ́щеши 
стати́ръ: то́й взе́мъ да́ждь и҆̀мъ за мѧ̀ и҆ за сѧ̀.


</span>
<span type='chapter' num='18'>
%&lt;Глава̀ и҃і.%&gt;
</span>

<span type='prepend'>


%&lt;(заⷱ҇ ѻ҃д)%&gt; [л҃з]
</span>
<span type='verse' num='1'>
%&lt;В%&gt;ъ то́й 
ча́съ%&lt;*%&gt;{%&lt;Понедѣ́льникъ ѳ҃ недѣ́ли: В%&gt;о вре́мѧ 
ѻ҆́но,%&lt;*%&gt;} пристꙋпи́ша ѹ҆ченицы̀ ко і҆и҃сꙋ, глаго́люще: 
кто̀ ѹ҆́бѡ бо́лїй є҆́сть въ црⷭ҇твїи нбⷭ҇нѣмъ;
</span>
<span type='verse' num='2'>
И҆ 
призва́въ і҆и҃съ ѻ҆троча̀, поста́ви є҆̀ посредѣ̀ и҆́хъ, 

</span>
<span type='verse' num='3'>
И҆ речѐ: а҆ми́нь глаго́лю ва́мъ, а҆́ще не ѡ҆братите́сѧ, 
и҆ бꙋ́дете ꙗ҆́кѡ дѣ́ти, не вни́дете въ црⷭ҇тво нбⷭ҇ное.
</span>
<span type='verse' num='4'>

И҆́же бо смири́тсѧ ꙗ҆́кѡ ѻ҆троча̀ сїѐ, то́й є҆́сть 
бо́лїй во црⷭ҇твїи нбⷭ҇нѣмъ.

%&lt;Коне́цъ сꙋббѡ́тѣ.%&gt;


</span>
<span type='verse' num='5'>
И҆ и҆́же а҆́ще прїи́метъ ѻ҆троча̀ таково̀ во и҆́мѧ 
моѐ, менѐ прїе́млетъ.
</span>
<span type='verse' num='6'>
А҆ и҆́же а҆́ще соблазни́тъ 
є҆ди́наго ма́лыхъ си́хъ вѣ́рꙋющихъ въ мѧ̀, ѹ҆́не є҆́сть 
є҆мꙋ̀, да ѡ҆бѣ́ситсѧ же́рновъ ѻ҆се́льскїй на вы́и є҆гѡ̀, 
и҆ пото́нетъ въ пꙋчи́нѣ морстѣ́й.
</span>
<span type='verse' num='7'>
Го́ре мі́рꙋ ѿ 
собла̑знъ: нꙋ́жда бо є҆́сть прїитѝ собла́знѡмъ. ѻ҆ба́че 
го́ре человѣ́кꙋ томꙋ̀, и҆́мже собла́знъ прихо́дитъ. (л. л҃ѕ 
ѡ҆б.)
</span>
<span type='verse' num='8'>
А҆́ще ли рꙋка̀ твоѧ̀, и҆лѝ нога̀ твоѧ̀ 
соблажнѧ́етъ тѧ̀, ѿсѣцы̀ ю҆̀, и҆ ве́рзи ѿ себѐ: 
добрѣ́йше тѝ є҆́сть вни́ти въ живо́тъ хро́мꙋ и҆лѝ 
꙾бѣ́днꙋ꙾{꙾безⸯ рꙋкѝ꙾}, не́жели двѣ̀ рꙋ́цѣ, и҆ двѣ̀ 
но́зѣ и҆мꙋ́щꙋ, вве́рженꙋ бы́ти во ѻ҆́гнь вѣ́чный.
</span>
<span type='verse' num='9'>
И҆ 
а҆́ще ѻ҆́ко твоѐ соблажнѧ́етъ тѧ̀, и҆зⸯмѝ є҆̀, и҆ 
ве́рзи ѿ себѐ: добрѣ́йше тѝ є҆́сть со є҆ди́нѣмъ 
ѻ҆́комъ въ живо́тъ вни́ти, не́же двѣ̀ ѻ҆́цѣ и҆мꙋ́щꙋ, 
вве́рженꙋ бы́ти въ гее́ннꙋ ѻ҆́гненнꙋю.

%&lt;(заⷱ҇ ѻ҃є)%&gt;
</span>
<span type='verse' num='10'>
%&lt;*%&gt;{%&lt;Понедѣ́льникъ ст҃а́гѡ 
дх҃а: Р%&gt;ечѐ гдⷭ҇ь:%&lt;*%&gt;} %&lt;Б%&gt;люди́те, да не пре́зрите 
є҆ди́нагѡ [ѿ] ма́лыхъ си́хъ: глаго́лю бо ва́мъ, ꙗ҆́кѡ 
а҆́гг҃ли и҆́хъ на нб҃сѣ́хъ вы́нꙋ ви́дѧтъ лицѐ ѻ҆ц҃а̀ 
моегѡ̀ нбⷭ҇нагѡ.
</span>
<span type='verse' num='11'>
Прїи́де бо сн҃ъ человѣ́ческїй 
взыска́ти и҆ спастѝ поги́бшаго.

%&lt;Коне́цъ понедѣ́льникꙋ ѳ҃-мꙋ.%&gt;

[л҃и]
</span>
<span type='verse' num='12'>
Что̀ ва́мъ мни́тсѧ: а҆́ще бꙋ́детъ нѣ́коемꙋ 
человѣ́кꙋ сто̀ ѻ҆ве́цъ, и҆ заблꙋ́дитъ є҆ди́на ѿ ни́хъ: 
не ѡ҆ста́витъ ли де́вѧтьдесѧтъ и҆ де́вѧть въ гора́хъ, и҆ 
ше́дъ и҆́щетъ заблꙋ́ждшїѧ;
</span>
<span type='verse' num='13'>
И҆ а҆́ще 
*бꙋ́детъ*{*приключи́тсѧ*} ѡ҆брѣстѝ ю҆̀, а҆ми́нь глаго́лю 
ва́мъ, ꙗ҆́кѡ ра́дꙋетсѧ ѡ҆ не́й па́че, не́же ѡ҆ 
девѧти́десѧтихъ и҆ девѧтѝ незаблꙋ́ждшихъ.
</span>
<span type='verse' num='14'>
Та́кѡ 
нѣ́сть во́лѧ предⸯ ѻ҆ц҃е́мъ ва́шимъ нбⷭ҇нымъ, да 
поги́бнетъ є҆ди́нъ ѿ ма́лыхъ си́хъ.
</span>
<span type='verse' num='15'>
А҆́ще же 
согрѣши́тъ къ тебѣ̀ бра́тъ тво́й, и҆дѝ и҆ ѡ҆бличѝ є҆го̀ 
междꙋ̀ тобо́ю и҆ тѣ́мъ є҆ди́нѣмъ. а҆́ще тебѐ 
послꙋ́шаетъ, прїѡбрѣ́лъ є҆сѝ бра́та твоего̀.
</span>
<span type='verse' num='16'>
А҆́ще 
ли тебѐ не послꙋ́шаетъ, поймѝ съ собо́ю па́ки є҆ди́наго 
(л. л҃з) и҆лѝ два̀, да при ѹ҆стѣ́хъ двою̀ и҆лѝ трїе́хъ 
свидѣ́телей ста́нетъ всѧ́къ глаго́лъ.
</span>
<span type='verse' num='17'>
А҆́ще же не 
послꙋ́шаетъ и҆́хъ, повѣ́ждь це́ркви: а҆́ще же и҆ це́рковь 
преслꙋ́шаетъ, бꙋ́ди тебѣ̀ ꙗ҆́коже ꙗ҆зы́чникъ и҆ мыта́рь.

%&lt;(заⷱ҇ ѻ҃ѕ)%&gt;
</span>
<span type='verse' num='18'>
%&lt;А҆%&gt;ми́нь бо%&lt;*%&gt;{%&lt;Вто́рникъ ѳ҃ 
недѣ́ли: Р%&gt;ечѐ гдⷭ҇ь свои́мъ ѹ҆ченикѡ́мъ: а҆ми́нь%&lt;*%&gt;} 
глаго́лю ва́мъ: є҆ли̑ка а҆́ще свѧ́жете на землѝ, бꙋ́дꙋтъ 
свѧ̑зана на нб҃сѝ: и҆ є҆ли̑ка а҆́ще разрѣшитѐ на землѝ, 
бꙋ́дꙋтъ разрѣшє́на на небесѣ́хъ.
</span>
<span type='verse' num='19'>
Па́ки а҆ми́нь 
глаго́лю ва́мъ: ꙗ҆́кѡ а҆́ще два̀ ѿ ва́съ совѣща́ета на 
землѝ ѡ҆ всѧ́кой ве́щи, є҆́же а҆́ще про́сита, бꙋ́детъ 
и҆́ма ѿ ѻ҆ц҃а̀ моегѡ̀ и҆́же на небесѣ́хъ.
</span>
<span type='verse' num='20'>
И҆дѣ́же бо 
є҆ста̀ два̀ и҆лѝ трїѐ со́брани во и҆́мѧ моѐ, тꙋ̀ є҆́смь 
посредѣ̀ и҆́хъ.

%&lt;Коне́цъ понедѣ́льникꙋ ст҃а́гѡ дх҃а.%&gt;


</span>
<span type='verse' num='21'>
Тогда̀ пристꙋ́пль къ немꙋ̀ пе́тръ речѐ: гдⷭ҇и, 
ко́ль кра́ты а҆́ще согрѣши́тъ въ мѧ̀ бра́тъ мо́й, и҆ 
ѿпꙋщꙋ́ ли є҆мꙋ̀ до се́дмь кра́тъ;
</span>
<span type='verse' num='22'>
Глаго́ла є҆мꙋ̀ 
і҆и҃съ: не глаго́лю тебѣ̀ до се́дмь кра́тъ, но до 
се́дмьдесѧтъ кра́тъ седмери́цею.

%&lt;Престꙋпѝ вто́рникꙋ.%&gt;

%&lt;(заⷱ҇ ѻ҃з)%&gt; [л҃ѳ]
</span>
<span type='verse' num='23'>
%&lt;С%&gt;егѡ̀ 
ра́ди%&lt;**%&gt;{%&lt;Недѣ́лѧ і҃: Р%&gt;ечѐ гдⷭ҇ь при́тчꙋ 
сїю̀:%&lt;**%&gt;} ѹ҆подо́бисѧ црⷭ҇твїе нбⷭ҇ное чл҃вѣ́кꙋ царю̀, 
и҆́же восхотѣ̀ стѧза́тисѧ ѡ҆ словесѝ съ рабы̀ свои́ми.
</span>
<span type='verse' num='24'>

Наче́ншꙋ же є҆мꙋ̀ стѧза́тисѧ, приведо́ша є҆мꙋ̀ є҆ди́наго 
должника̀ тмо́ю тала̑нтъ.
</span>
<span type='verse' num='25'>
Не и҆мꙋ́щꙋ же є҆мꙋ̀ 
возда́ти, повелѣ̀ и҆ гдⷭ҇ь є҆гѡ̀ прода́ти, и҆ женꙋ̀ (л. 
л҃з ѡ҆б.) є҆гѡ̀, и҆ ча̑да, и҆ всѧ̑ є҆ли́ка и҆мѣ́ѧше, и҆ 
ѿда́ти.
</span>
<span type='verse' num='26'>
Па́дъ ѹ҆́бѡ ра́бъ [то́й] кла́нѧшесѧ є҆мꙋ̀, 
глаго́лѧ: гдⷭ҇и, потерпѝ на мнѣ̀, и҆ всѧ̑ тѝ возда́мъ. 

</span>
<span type='verse' num='27'>
Млⷭ҇рдовавъ же гдⷭ҇ь раба̀ тогѡ̀, простѝ є҆го̀, и҆ 
до́лгъ ѿпꙋстѝ є҆мꙋ̀.
</span>
<span type='verse' num='28'>
И҆зше́дъ же ра́бъ то́й, 
ѡ҆брѣ́те є҆ди́наго клеврє́тъ свои́хъ, и҆́же [бѣ̀] 
до́лженъ є҆мꙋ̀ сто́мъ пѣ̑нѧзь, и҆ є҆́мъ є҆го̀ давлѧ́ше, 
глаго́лѧ: ѿда́ждь мѝ, и҆́мже [мѝ] є҆сѝ до́лженъ.
</span>
<span type='verse' num='29'>

Па́дъ ѹ҆́бѡ клевре́тъ є҆гѡ̀ на но́зѣ є҆гѡ̀, молѧ́ше 
є҆го̀, глаго́лѧ: потерпѝ на мнѣ̀, и҆ всѧ̑ возда́мъ тѝ. 

</span>
<span type='verse' num='30'>
Ѻ҆́нъ же не хотѧ́ше: но ве́дъ всадѝ є҆го̀ въ темни́цꙋ, 
до́ндеже возда́стъ до́лжное.
</span>
<span type='verse' num='31'>
Ви́дѣвше же клевре́ти 
є҆гѡ̀ бы̑вшаѧ, сжа́лиша сѝ ѕѣлѡ̀ и҆ прише́дше сказа́ша 
гдⷭ҇и́нꙋ своемꙋ̀ всѧ̑ бы̑вшаѧ.
</span>
<span type='verse' num='32'>
Тогда̀ призва́въ є҆го̀ 
гдⷭ҇и́нъ є҆гѡ̀, глаго́ла є҆мꙋ̀: ра́бе лꙋка́вый, ве́сь 
до́лгъ ѻ҆́нъ ѿпꙋсти́хъ тебѣ̀, поне́же ѹ҆молѝ мѧ̀:
</span>
<span type='verse' num='33'>

Не подоба́ше ли и҆ тебѣ̀ поми́ловати клевре́та твоего̀, 
ꙗ҆́коже и҆ а҆́зъ тѧ̀ поми́ловахъ;
</span>
<span type='verse' num='34'>
И҆ прогнѣ́вавсѧ 
гдⷭ҇ь є҆гѡ̀, предадѐ є҆го̀ мꙋчи́телємъ, до́ндеже 
возда́стъ ве́сь до́лгъ сво́й.
</span>
<span type='verse' num='35'>
Та́кѡ и҆ ѻ҆ц҃ъ мо́й 
нбⷭ҇ный сотвори́тъ ва́мъ, а҆́ще не ѿпꙋститѐ ко́ждо бра́тꙋ 
своемꙋ̀ ѿ серде́цъ ва́шихъ прегрѣшє́нїѧ и҆́хъ.

%&lt;Коне́цъ недѣ́ли.%&gt; %&lt;Чтѝ вто́рникꙋ:%&gt;


</span>
<span type='chapter' num='19'>
%&lt;Глава̀ ѳ҃і.%&gt;
</span>

<span type='prepend'>


%&lt;(чеⷦ҇)%&gt;
</span>
<span type='verse' num='1'>
%&lt;И҆%&gt; бы́сть є҆гда̀ сконча̀ і҆и҃съ 
словеса̀ сїѧ̀, пре́йде ѿ галїле́и, и҆ прїи́де въ предѣ́лы 
і҆ꙋде́йскїѧ ѡ҆бⸯ ѻ҆́нъ по́лъ і҆ѻрда́на.
</span>
<span type='verse' num='2'>
И҆ по не́мъ 
и҆до́ша наро́ди мно́зи, и҆ и҆сцѣлѝ и҆̀хъ тꙋ̀. (л. л҃и)

%&lt;Престꙋпѝ па́ки вто́рникꙋ.%&gt;

%&lt;(заⷱ҇ ѻ҃и)%&gt; [м҃]
</span>
<span type='verse' num='3'>
%&lt;И҆%&gt; пристꙋпи́ша къ 
немꙋ̀%&lt;*%&gt;{%&lt;Сꙋббѡ́та а҃і: В%&gt;о вре́мѧ ѻ҆́но, пристꙋпи́ша 
ко і҆и҃сꙋ%&lt;*%&gt;} фарїсе́є и҆скꙋша́юще є҆го̀, и҆ глаго́лаша 
є҆мꙋ̀: а҆́ще досто́итъ человѣ́кꙋ пꙋсти́ти женꙋ̀ свою̀ по 
всѧ́кой винѣ̀;
</span>
<span type='verse' num='4'>
Ѻ҆́нъ же ѿвѣща́въ, речѐ и҆̀мъ: 
нѣ́сте ли члѝ, ꙗ҆́кѡ сотвори́вый и҆сконѝ, мꙋ́жескїй 
по́лъ и҆ же́нскїй сотвори́лъ ѧ҆̀ [є҆́сть];
</span>
<span type='verse' num='5'>
И҆ речѐ: 
сегѡ̀ ра́ди ѡ҆ста́витъ человѣ́къ ѻ҆тца̀ [своего̀] и҆ 
ма́терь, и҆ прилѣпи́тсѧ [къ] женѣ̀ свое́й, и҆ бꙋ́дета 
ѻ҆́ба въ пло́ть є҆ди́нꙋ:
</span>
<span type='verse' num='6'>
Ꙗ҆́коже ктомꙋ̀ нѣ́ста два̀, 
но пло́ть є҆ди́на. є҆́же ѹ҆́бѡ бг҃ъ сочета̀, человѣ́къ 
да не разлꙋча́етъ.
</span>
<span type='verse' num='7'>
Глаго́лаша є҆мꙋ̀: что̀ ѹ҆́бѡ 
мѡѷсе́й заповѣ́да да́ти кни́гꙋ распꙋ́стнꙋю, и҆ ѿпꙋсти́ти 
ю҆̀;
</span>
<span type='verse' num='8'>
Глаго́ла и҆̀мъ: ꙗ҆́кѡ мѡѷсе́й по жестосе́рдїю 
ва́шемꙋ повелѣ̀ ва́мъ пꙋсти́ти жєны̀ ва́шѧ, и҆зⸯ нача́ла 
же не бы́сть та́кѡ.
</span>
<span type='verse' num='9'>
Глаго́лю же ва́мъ, ꙗ҆́кѡ и҆́же а҆́ще 
пꙋ́ститъ женꙋ̀ свою̀, ра́звѣ словесѐ прелюбодѣ́йна, и҆ 
ѡ҆же́нитсѧ и҆но́ю, прелюбы̀ твори́тъ: и҆ женѧ́йсѧ 
пꙋщени́цею, прелюбы̀ дѣ́етъ.
</span>
<span type='verse' num='10'>
Глаго́лаша є҆мꙋ̀ 
ѹ҆ченицы̀ є҆гѡ̀: а҆́ще та́кѡ є҆́сть вина̀ человѣ́кꙋ съ 
жено́ю, лꙋ́чше [є҆́сть] не жени́тисѧ.
</span>
<span type='verse' num='11'>
Ѻ҆́нъ же речѐ 
и҆̀мъ: не всѝ вмѣща́ютъ словесѐ сегѡ̀, но и҆̀мже дано̀ 
[є҆́сть].
</span>
<span type='verse' num='12'>
Сꙋ́ть бо скопцы̀, и҆̀же и҆зⸯ чре́ва 
ма́тернѧ роди́шасѧ та́кѡ: и҆ сꙋ́ть скопцы̀, и҆̀же скопи́шасѧ 
ѿ человѣ̑къ: и҆ сꙋ́ть скопцы̀, и҆̀же и҆скази́ша са́ми 
себѐ црⷭ҇твїѧ ра́ди нбⷭ҇нагѡ. могі́й вмѣсти́ти, да 
вмѣсти́тъ.

%&lt;Коне́цъ сꙋббѡ́тѣ.%&gt; (л. л҃и ѡ҆б.)

%&lt;Чтѝ вто́рникꙋ:%&gt;


</span>
<span type='verse' num='13'>
Тогда̀ приведо́ша къ немꙋ̀ дѣ́ти, да рꙋ́цѣ 
возложи́тъ на ни́хъ, и҆ помо́литсѧ: ѹ҆чн҃цы̀ же запрети́ша 
и҆̀мъ.
</span>
<span type='verse' num='14'>
I҆и҃съ же речѐ [и҆̀мъ]: ѡ҆ста́вите дѣте́й, и҆ 
не возбранѧ́йте и҆̀мъ прїитѝ ко мнѣ̀: таковы́хъ бо є҆́сть 
црⷭ҇тво нбⷭ҇ное.
</span>
<span type='verse' num='15'>
И҆ возло́жь на ни́хъ рꙋ́цѣ, ѿи́де 
ѿтꙋ́дꙋ.

%&lt;Коне́цъ вто́рникꙋ.%&gt;

%&lt;(заⷱ҇ ѻ҃ѳ)%&gt; [м҃а]
</span>
<span type='verse' num='16'>
%&lt;И҆%&gt; сѐ, є҆ди́нъ 
[нѣ́кїй] пристꙋ́пль речѐ є҆мꙋ̀:%&lt;*%&gt;{%&lt;Недѣ́лѧ в҃і: 
В%&gt;о вре́мѧ ѻ҆́но, ю҆́ноша нѣ́кїй пристꙋпѝ ко і҆и҃сꙋ, 
кла́нѧѧсѧ є҆мꙋ̀ и҆ глаго́лѧ:%&lt;*%&gt;} ѹ҆чи́телю бл҃гі́й, 
что̀ бла́го сотворю̀, да и҆́мамъ живо́тъ вѣ́чный;
</span>
<span type='verse' num='17'>

Ѻ҆́нъ же речѐ є҆мꙋ̀: что́ мѧ глаго́леши бл҃га; никто́же 
бл҃гъ, то́кмѡ є҆ди́нъ бг҃ъ. а҆́ще ли хо́щеши вни́ти въ 
живо́тъ, соблюдѝ за́пѡвѣди.
</span>
<span type='verse' num='18'>
Глаго́ла є҆мꙋ̀: кі́ѧ; 
і҆и҃съ же речѐ: є҆́же не ѹ҆бїе́ши, не прелюбы̀ 
сотвори́ши, не ѹ҆кра́деши, не лжесвидѣ́тельствꙋеши.
</span>
<span type='verse' num='19'>

Чтѝ ѻ҆тца̀ и҆ ма́терь, и҆ возлю́биши и҆́скреннѧго твоего̀ 
ꙗ҆́кѡ са́мъ себѐ.
</span>
<span type='verse' num='20'>
Глаго́ла є҆мꙋ̀ ю҆́ноша: всѧ̑ сїѧ̑ 
сохрани́хъ ѿ ю҆́ности моеѧ̀, что̀ є҆́смь є҆щѐ не 
доконча́лъ;
</span>
<span type='verse' num='21'>
Речѐ є҆мꙋ̀ і҆и҃съ: а҆́ще хо́щеши 
соверше́нъ бы́ти, и҆дѝ, прода́ждь и҆мѣ́нїе твоѐ и҆ да́ждь 
ни́щымъ, и҆ и҆мѣ́ти и҆́маши сокро́вище на небесѝ: и҆ 
грѧдѝ въ слѣ́дъ менѐ.
</span>
<span type='verse' num='22'>
Слы́шавъ же ю҆́ноша сло́во, 
ѿи́де скорбѧ̀: бѣ́ бо и҆мѣ́ѧ стѧжа̑нїѧ мнѡ́га.
</span>
<span type='verse' num='23'>

I҆и҃съ же речѐ ѹ҆ченикѡ́мъ свои́мъ: а҆ми́нь глаго́лю 
ва́мъ, ꙗ҆́кѡ неꙋдо́бь бога́тый вни́детъ въ црⷭ҇твїе 
нбⷭ҇ное.
</span>
<span type='verse' num='24'>
Па́ки же глаго́лю ва́мъ: ꙗ҆́кѡ ѹ҆до́бѣе 
є҆́сть (л. л҃ѳ) вельбꙋ́дꙋ сквозѣ̀ и҆глины̀ ѹ҆́ши 
проитѝ, не́же бога́тꙋ въ ца́рствїе бж҃їе вни́ти.
</span>
<span type='verse' num='25'>

Слы́шавше же ѹ҆ченицы̀ є҆гѡ̀, дивлѧ́хꙋсѧ ѕѣлѡ̀, 
глаго́люще: кто̀ ѹ҆́бѡ мо́жетъ спасе́нъ бы́ти;
</span>
<span type='verse' num='26'>

Воззрѣ́въ же і҆и҃съ речѐ и҆̀мъ: ѿ человѣ̑къ сїѐ не 
возмо́жно є҆́сть, ѿ бг҃а же всѧ̑ возмѡ́жна.

%&lt;Коне́цъ в҃і недѣ́ли.%&gt;

%&lt;Чтѝ всѣ́хъ ст҃ы́хъ недѣ́ли:%&gt;


</span>
<span type='verse' num='27'>
Тогда̀ ѿвѣща́въ пе́тръ речѐ є҆мꙋ̀: сѐ мы̀ 
ѡ҆ста́вихомъ всѧ̑, и҆ въ слѣ́дъ тебѐ и҆до́хомъ, что̀ 
ѹ҆̀бо бꙋ́детъ на́мъ;
</span>
<span type='verse' num='28'>
I҆и҃съ же речѐ и҆̀мъ: а҆ми́нь 
глаго́лю ва́мъ, ꙗ҆́кѡ вы̀ ше́дшїи по мнѣ̀, въ пакибытїѐ, 
є҆гда̀ сѧ́детъ сн҃ъ человѣ́ческїй на престо́лѣ сла́вы 
своеѧ̀, сѧ́дете и҆ вы̀ на двоюна́десѧте престѡ́лꙋ, сꙋдѧ́ще 
ѻ҆бѣмана́десѧте колѣ́нома і҆и҃левома.
</span>
<span type='verse' num='29'>
И҆ всѧ́къ и҆́же 
ѡ҆ста́витъ до́мъ, и҆лѝ бра́тїю, и҆лѝ сєстры̀, и҆лѝ 
ѻ҆тца̀, и҆лѝ ма́терь, и҆лѝ женꙋ̀, и҆лѝ ча̑да, и҆лѝ 
сє́ла, и҆́мене моегѡ̀ ра́ди, стори́цею прїи́метъ, и҆ 
живо́тъ вѣ́чный наслѣ́дитъ.
</span>
<span type='verse' num='30'>
Мно́зи же бꙋ́дꙋтъ пе́рви, 
послѣ́днїи: и҆ послѣ́дни, пе́рвїи.

%&lt;Коне́цъ недѣ́ли всѣ́хъ ст҃ы́хъ.%&gt;


</span>
<span type='chapter' num='20'>
%&lt;Глава̀ к҃.%&gt;
</span>

<span type='prepend'>


%&lt;(заⷱ҇ п҃)%&gt; [м҃в]
</span>
<span type='verse' num='1'>
%&lt;П%&gt;одо́бно бо 
є҆́сть%&lt;*%&gt;{%&lt;Среда̀ ѳ҃ недѣ́ли: Р%&gt;ечѐ гдⷭ҇ь при́тчꙋ 
сїю̀: ѹ҆подо́бисѧ%&lt;*%&gt;} црⷭ҇твїе нбⷭ҇ное человѣ́кꙋ 
домови́тꙋ, и҆́же и҆зы́де ꙾кꙋ́пнѡ꙾{꙾ѕѣлѡ̀꙾} ѹ҆́трѡ наѧ́ти 
дѣ́латели въ вїногра́дъ сво́й.
</span>
<span type='verse' num='2'>
И҆ совѣща́въ (л. л҃ѳ 
ѡ҆б.) съ дѣ́латели по пѣ́нѧзю на де́нь, посла̀ и҆̀хъ въ 
вїногра́дъ сво́й.
</span>
<span type='verse' num='3'>
И҆ и҆зше́дъ въ тре́тїй ча́съ, ви́дѣ 
и҆́ны стоѧ́щѧ на то́ржищи пра́здны.
</span>
<span type='verse' num='4'>
И҆ тѣ́мъ речѐ: 
и҆ди́те и҆ вы̀ въ вїногра́дъ мо́й, и҆ є҆́же бꙋ́детъ 
пра́вда, да́мъ ва́мъ. ѻ҆ни́ же и҆до́ша.
</span>
<span type='verse' num='5'>
Па́ки же 
и҆зше́дъ въ шесты́й, и҆ девѧ́тый ча́съ, сотворѝ та́коже.
</span>
<span type='verse' num='6'>

Во є҆ди́ный же на́десѧть ча́съ и҆зше́дъ, ѡ҆брѣ́те дрꙋгі̑ѧ 
стоѧ́щѧ пра́здны, и҆ глаго́ла и҆̀мъ: что̀ здѣ̀ стоитѐ 
ве́сь де́нь пра́здны;
</span>
<span type='verse' num='7'>
Глаго́лаша є҆мꙋ̀, ꙗ҆́кѡ никто́же 
на́съ наѧ́тъ. и҆ глаго́ла и҆̀мъ: и҆ди́те и҆ вы̀ въ 
вїногра́дъ [мо́й], и҆ є҆́же бꙋ́детъ пра́ведно, прїи́мете. 

</span>
<span type='verse' num='8'>
Ве́черꙋ же бы́вшꙋ, глаго́ла гдⷭ҇и́нъ вїногра́да къ 
приста́вникꙋ своемꙋ̀: призовѝ дѣ́латели, и҆ да́ждь и҆̀мъ 
мздꙋ̀, наче́нъ ѿ послѣ́днихъ до пе́рвыхъ.
</span>
<span type='verse' num='9'>
И҆ прише́дше 
и҆̀же во є҆диныйна́десѧть ча́съ, прїѧ́ша по пѣ́нѧзю.
</span>
<span type='verse' num='10'>

Прише́дше же пе́рвїи мнѧ́хꙋ вѧ́щше прїѧ́ти: и҆ прїѧ́ша и҆ 
ті́и по пѣ́нѧзю.
</span>
<span type='verse' num='11'>
Прїе́мше же ропта́хꙋ на гдⷭ҇и́на, 

</span>
<span type='verse' num='12'>
Глаго́люще: ꙗ҆́кѡ сі́и послѣ́днїи є҆ди́нъ ча́съ 
сотвори́ша, и҆ ра́вны на́мъ сотвори́лъ и҆̀хъ є҆сѝ, 
поне́сшымъ тѧготꙋ̀ днѐ, и҆ ва́ръ.
</span>
<span type='verse' num='13'>
Ѻ҆́нъ же 
ѿвѣща́въ речѐ є҆ди́номꙋ и҆́хъ: дрꙋ́же, не ѡ҆би́жꙋ 
тебѐ: не по пѣ́нѧзю ли совѣща̀ со мно́ю;
</span>
<span type='verse' num='14'>
Возⸯмѝ 
твоѐ, и҆ и҆дѝ: хощꙋ́ же и҆ семꙋ̀ послѣ́днемꙋ да́ти 
ꙗ҆́коже и҆ тебѣ̀.
</span>
<span type='verse' num='15'>
И҆лѝ нѣ́сть мѝ лѣ́ть 
сотвори́ти є҆́же хощꙋ̀ во свои́хъ мѝ; а҆́ще ѻ҆́ко твоѐ 
лꙋка́во є҆́сть, ꙗ҆́кѡ а҆́зъ бл҃гъ є҆́смь;
</span>
<span type='verse' num='16'>
Та́кѡ 
бꙋ́дꙋтъ послѣ́днїи, пе́рви: и҆ пе́рвїи, послѣ́дни: мно́зи 
бо сꙋ́ть зва́ни, ма́лѡ же и҆збра́нныхъ.

%&lt;Коне́цъ средѣ̀ и҆ мꙋ́ченикѡмъ.%&gt; (л. м҃)

%&lt;(заⷱ҇ п҃а)%&gt;
</span>
<span type='verse' num='17'>
%&lt;И҆%&gt; восходѧ̀%&lt;*%&gt;{%&lt;Четверто́къ 
ѳ҃ недѣ́ли: В%&gt;о вре́мѧ ѻ҆́но, восходѧ̀%&lt;*%&gt;} і҆и҃съ во 
і҆ерⷭ҇ли́мъ, поѧ́тъ ѻ҆бана́десѧть ѹ҆ченика̀ 
꙾є҆ди́ны꙾{꙾ѻ҆со́бь꙾} на пꙋ́ть, и҆ речѐ и҆̀мъ:
</span>
<span type='verse' num='18'>
Сѐ 
восхо́димъ во і҆ерⷭ҇ли́мъ, и҆ сн҃ъ человѣ́ческїй пре́данъ 
бꙋ́детъ а҆рхїере́ємъ, и҆ кни́жникѡмъ, и҆ ѡ҆сꙋ́дѧтъ є҆го̀ 
на сме́рть:
</span>
<span type='verse' num='19'>
И҆ предадѧ́тъ є҆го̀ ꙗ҆зы́кѡмъ на 
порꙋга́нїе и҆ бїе́нїе и҆ пропѧ́тїе, и҆ въ тре́тїй де́нь 
воскре́снетъ. [м҃г]
</span>
<span type='verse' num='20'>
Тогда̀ пристꙋпѝ къ немꙋ̀ мт҃и сы́нꙋ 
зеведе́ѡвꙋ съ сыно́ма свои́ма, кла́нѧющисѧ и҆ просѧ́щи 
нѣ́что ѿ негѡ̀.
</span>
<span type='verse' num='21'>
Ѻ҆́нъ же речѐ є҆́й: чесѡ̀ хо́щеши; 
глаго́ла є҆мꙋ̀: рцы̀, да сѧ́дета сїѧ̀ ѻ҆́ба сы́на моѧ̀, 
є҆ди́нъ ѡ҆деснꙋ́ю тебѐ, и҆ є҆ди́нъ ѡ҆шꙋ́юю тебѐ во 
црⷭ҇твїи твое́мъ.
</span>
<span type='verse' num='22'>
Ѿвѣща́въ же і҆и҃съ, речѐ: не 
вѣ́стасѧ чесѡ̀ про́сита. мо́жета ли пи́ти ча́шꙋ, ю҆́же 
а҆́зъ и҆́мамъ пи́ти; и҆лѝ креще́нїемъ, и҆́мже а҆́зъ 
креща́юсѧ, крⷭ҇ти́тисѧ; глаго́ласта є҆мꙋ̀: мо́жева.
</span>
<span type='verse' num='23'>
И҆ 
глаго́ла и҆́ма: ча́шꙋ ѹ҆́бѡ мою̀ и҆спїе́та, и҆ 
креще́нїемъ, и҆́мже а҆́зъ креща́юсѧ, крⷭ҇ти́тасѧ: а҆ є҆́же 
сѣ́сти ѡ҆деснꙋ́ю менѐ, и҆ ѡ҆шꙋ́юю менѐ, нѣ́сть моѐ 
да́ти, но и҆́мже ѹ҆гото́васѧ ѿ ѻ҆ц҃а̀ моегѡ̀.
</span>
<span type='verse' num='24'>
И҆ 
слы́шавше де́сѧть негодова́ша ѡ҆ ѻ҆бою̀ бра́тꙋ.
</span>
<span type='verse' num='25'>
I҆и҃съ 
же призва́въ и҆̀хъ, речѐ: вѣ́сте, ꙗ҆́кѡ кнѧ́зи ꙗ҆зы̑къ 
госпо́дствꙋютъ и҆́ми, и҆ вели́цыи ѡ҆блада́ютъ и҆́ми.
</span>
<span type='verse' num='26'>
Не 
та́кѡ же бꙋ́детъ въ ва́съ: но и҆́же а҆́ще хо́щетъ въ ва́съ 
вѧ́щшїй бы́ти, да бꙋ́детъ ва́мъ слꙋга̀.
</span>
<span type='verse' num='27'>
И҆ и҆́же а҆́ще 
хо́щетъ въ ва́съ бы́ти пе́рвый, бꙋ́ди ва́мъ ра́бъ.
</span>
<span type='verse' num='28'>

Ꙗ҆́коже сн҃ъ чл҃вѣ́ческїй не прїи́де да послꙋ́жатъ є҆мꙋ̀, 
(л. м҃ ѡ҆б.) но послꙋжи́ти, и҆ да́ти дꙋ́шꙋ свою̀ 
и҆збавле́нїе за мно́гихъ.

%&lt;Коне́цъ четверткꙋ̀.%&gt;

%&lt;(заⷱ҇ п҃в)%&gt; [м҃д]
</span>
<span type='verse' num='29'>
%&lt;И҆%&gt; и҆сходѧ́щꙋ 
є҆мꙋ̀%&lt;*%&gt;{%&lt;Сꙋббѡ́та в҃і недѣ́ли: В%&gt;о вре́мѧ ѻ҆́но, 
и҆сходѧ́щꙋ і҆и҃сꙋ%&lt;*%&gt;} ѿ і҆ерїхѡ́на, по не́мъ и҆́де 
наро́дъ мно́гъ.
</span>
<span type='verse' num='30'>
И҆ сѐ два̀ слѣпца̀ сѣдѧ́ща при пꙋтѝ, 
слы́шавша, ꙗ҆́кѡ і҆и҃съ мимохо́дитъ, возопи́ста глаго́люща: 
поми́лꙋй ны̀ гдⷭ҇и, сн҃е дв҃довъ.
</span>
<span type='verse' num='31'>
Наро́дъ же запретѝ 
и҆́ма да ѹ҆молчи́та. ѻ҆́на же па́че вопїѧ́ста, 
глаго́люща: поми́лꙋй ны̀ гдⷭ҇и, сн҃е дв҃довъ.
</span>
<span type='verse' num='32'>
И҆ 
воста́въ і҆и҃съ возгласѝ ѧ҆̀, и҆ речѐ: что̀ хо́щета да 
сотворю̀ ва́ма;
</span>
<span type='verse' num='33'>
Глаго́ласта є҆мꙋ̀: гдⷭ҇и, да 
ѿве́рзетѣсѧ ѻ҆́чи на́ю.
</span>
<span type='verse' num='34'>
Милосе́рдовавъ же і҆и҃съ, 
прикоснꙋ́сѧ ѻ҆́чїю и҆́ма: и҆ а҆́бїе прозрѣ́ста и҆́ма 
ѻ҆́чи, и҆ по не́мъ и҆до́ста.

%&lt;Коне́цъ сꙋббѡ́тѣ.%&gt;


</span>
<span type='chapter' num='21'>
%&lt;Глава̀ к҃а.%&gt;
</span>

<span type='prepend'>


%&lt;(заⷱ҇ п҃г)%&gt; [м҃є]
</span>
<span type='verse' num='1'>
%&lt;И҆%&gt; є҆гда̀ 
прибли́жишасѧ%&lt;**%&gt;{%&lt;Въ недѣ́лю цвѣтнꙋ́ю, на ѹ҆́трени: 
В%&gt;о вре́мѧ ѻ҆́но, є҆гда̀ прибли́жисѧ і҆и҃съ%&lt;**%&gt;} во 
і҆ерꙋсали́мъ, и҆ прїидо́ша въ виѳсфагі́ю къ горѣ̀ 
є҆леѡ́нстѣй: тогда̀ і҆и҃съ посла̀ два̀ ѹ҆ченика̀,
</span>
<span type='verse' num='2'>

Глаго́лѧ и҆́ма: и҆ди́та въ ве́сь ꙗ҆́же прѧ́мѡ ва́ма, и҆ 
а҆́бїе ѡ҆брѧ́щета ѻ҆слѧ̀ привѧ́зано, и҆ жребѧ̀ съ ни́мъ: 
ѿрѣши́вша приведи́та мѝ.
</span>
<span type='verse' num='3'>
И҆ а҆́ще ва́ма кто̀ рече́тъ 
что̀, рече́та, ꙗ҆́кѡ гдⷭ҇ь є҆ю̀ тре́бꙋетъ: а҆́бїе же 
по́слетъ ѧ҆̀.
</span>
<span type='verse' num='4'>
Сїе́ же всѐ бы́сть, да сбꙋ́детсѧ рече́нное 
проро́комъ, (л. м҃а) глаго́лющимъ:
</span>
<span type='verse' num='5'>
Рцы́те дще́ри 
сїѡ́новѣ, сѐ цр҃ь тво́й грѧде́тъ тебѣ̀ кро́токъ, и҆ 
всѣ́дъ на ѻ҆слѧ̀ и҆ жребѧ̀, сы́на подⸯѧре́мнича.
</span>
<span type='verse' num='6'>

Ше́дша же ѹ҆ченика̀, и҆ сотво́рша, ꙗ҆́коже повелѣ̀ и҆́ма 
і҆и҃съ,
</span>
<span type='verse' num='7'>
Приведо́ста ѻ҆слѧ̀ и҆ жребѧ̀, и҆ возложи́ша 
верхꙋ̀ є҆ю̀ ри̑зы своѧ̀, и҆ всѣ́де верхꙋ̀ и҆́хъ.
</span>
<span type='verse' num='8'>

Мно́жайшїи же наро́ди постила́хꙋ ри̑зы своѧ̀ по пꙋтѝ: 
дрꙋзі́и же рѣ́захꙋ вѣ̑тви ѿ дре́въ, и҆ постила́хꙋ по 
пꙋтѝ.
</span>
<span type='verse' num='9'>
Наро́ди же предходѧ́щїи [є҆мꙋ̀] и҆ 
вслѣ́дствꙋющїи, зва́хꙋ глаго́люще: ѡ҆са́нна сн҃ꙋ дв҃довꙋ, 
бл҃гослове́нъ грѧды́й во и҆́мѧ гдⷭ҇не: ѡ҆са́нна въ вы́шнихъ. 

</span>
<span type='verse' num='10'>
И҆ вше́дшꙋ є҆мꙋ̀ во і҆ерⷭ҇ли́мъ, потрѧсе́сѧ ве́сь 
гра́дъ, глаго́лѧ: кто́ є҆сть се́й;
</span>
<span type='verse' num='11'>
Наро́ди же 
глаго́лахꙋ: се́й є҆́сть і҆и҃съ проро́къ, и҆́же ѿ 
назаре́та галїле́йска.

%&lt;Престꙋпѝ недѣ́ли.%&gt;

%&lt;(заⷱ҇ п҃г)%&gt;
</span>
<span type='verse' num='12'>
%&lt;И҆%&gt; вни́де%&lt;*%&gt;{%&lt;Пѧто́къ ѳ҃ 
недѣ́ли: В%&gt;о вре́мѧ ѻ҆́но, вни́де%&lt;*%&gt;} і҆и҃съ въ цр҃ковь 
бж҃їю, и҆ и҆згна̀ всѧ̑ продаю́щыѧ, и҆ кꙋпꙋ́ющыѧ въ це́ркви, 
и҆ трапє́зы торжникѡ́мъ и҆спрове́рже, и҆ сѣда̑лища 
продаю́щихъ го́лꙋби.
</span>
<span type='verse' num='13'>
И҆ глаго́ла и҆̀мъ: пи́сано 
є҆́сть, хра́мъ мо́й, хра́мъ моли́твы нарече́тсѧ: вы́ же 
сотвори́сте и҆̀ верте́пъ разбо́йникѡмъ. [м҃ѕ]
</span>
<span type='verse' num='14'>
И҆ пристꙋпи́ша 
къ немꙋ̀ хро́мїи и҆ слѣпі́и въ цр҃кви: и҆ и҆сцѣлѝ и҆̀хъ.

%&lt;Престꙋпѝ пѧткꙋ̀.%&gt;

%&lt;Чтѝ недѣ́ли цвѣтно́й:%&gt;


</span>
<span type='verse' num='15'>
Ви́дѣвше же а҆рхїере́є и҆ кни́жницы чꙋдеса̀ 
ꙗ҆̀же (л. м҃а ѡ҆б.) сотворѝ, и҆ ѻ҆́троки зовꙋ́щѧ въ 
цр҃кви, и҆ глаго́лющѧ: ѡ҆са́нна сн҃ꙋ дв҃довꙋ, негодова́ша. 

</span>
<span type='verse' num='16'>
И҆ рѣ́ша є҆мꙋ̀: слы́шиши ли, что̀ сі́и глаго́лютъ; 
і҆и҃съ же речѐ и҆̀мъ: є҆́й. нѣ́сте ли члѝ николи́же, 
ꙗ҆́кѡ и҆зоꙋ́стъ младе́нєцъ и҆ ссꙋ́щихъ сверши́лъ є҆сѝ 
хвалꙋ̀;

%&lt;Чтѝ пѧткꙋ̀:%&gt;


</span>
<span type='verse' num='17'>
И҆ ѡ҆ста́вль и҆̀хъ, и҆зы́де во́нъ и҆зⸯ гра́да въ 
виѳа́нїю, и҆ водвори́сѧ тꙋ̀.

%&lt;Коне́цъ недѣ́ли цвѣтно́й.%&gt;

%&lt;(заⷱ҇ п҃д)%&gt; [м҃з]
</span>
<span type='verse' num='18'>
%&lt;Ѹ҆́%&gt;трꙋ же 
возвра́щсѧ%&lt;*%&gt;{%&lt;Понедѣ́льникъ і҃ недѣ́ли: В%&gt;о вре́мѧ 
ѻ҆́но, возвра́щсѧ і҆и҃съ%&lt;* Сїе́ же во ст҃ы́й и҆ вели́кїй 
понедѣ́льникъ на ѹ҆́трени до зача́ла п҃и безⸯ 
престꙋ́пки.%&gt;} во гра́дъ, взалка̀.
</span>
<span type='verse' num='19'>
И҆ ѹ҆зрѣ́въ 
смоко́вницꙋ є҆ди́нꙋ при пꙋтѝ, прїи́де къ не́й, и҆ ничто́же 
ѡ҆брѣ́те на не́й, то́кмѡ ли́ствїе є҆ди́но, и҆ глаго́ла 
є҆́й: да николи́же ѿ тебѐ плода̀ бꙋ́детъ во вѣ́ки. и҆ 
а҆́бїе и҆́зсше смоко́вница.
</span>
<span type='verse' num='20'>
И҆ ви́дѣвше ѹ҆ч҃нцы̀ 
диви́шасѧ, глаго́люще: ка́кѡ а҆́бїе и҆́зсше смоко́вница;

%&lt;Коне́цъ пѧткꙋ̀.%&gt;


</span>
<span type='verse' num='21'>
Ѿвѣща́въ же і҆и҃съ речѐ и҆̀мъ: а҆ми́нь глаго́лю 
ва́мъ: а҆́ще и҆́мате вѣ́рꙋ, и҆ не ѹ҆сꙋмните́сѧ, не то́кмѡ 
смоко́вничное сотворитѐ: но а҆́ще и҆ горѣ̀ се́й рече́те: 
дви́гнисѧ и҆ ве́рзисѧ въ мо́ре, бꙋ́детъ.
</span>
<span type='verse' num='22'>
И҆ всѧ̑, 
є҆ли̑ка а҆́ще воспро́сите въ моли́твѣ вѣ́рꙋюще, 
прїи́мете.

%&lt;Коне́цъ понедѣ́льникꙋ.%&gt; (л. м҃в)

%&lt;(заⷱ҇ п҃є)%&gt; [м҃и]
</span>
<span type='verse' num='23'>
%&lt;И҆%&gt; прише́дшꙋ є҆мꙋ̀ въ 
це́рковь, пристꙋпи́ша къ немꙋ̀ ѹ҆ча́щꙋ%&lt;*%&gt;{%&lt;Вто́рникъ 
і҃ недѣ́ли: В%&gt;о вре́мѧ ѻ҆́но, ѹ҆ча́щꙋ і҆и҃сꙋ, 
пристꙋпи́ша къ немꙋ̀%&lt;*%&gt;} а҆рхїере́є и҆ ста́рцы людсті́и, 
глаго́люще: ко́ею вла́стїю сїѧ̑ твори́ши; и҆ кто́ ти дадѐ 
вла́сть сїю̀;
</span>
<span type='verse' num='24'>
Ѿвѣща́въ же і҆и҃съ, речѐ и҆̀мъ: 
вопрошꙋ̀ вы̀ и҆ а҆́зъ сло́во є҆ди́но, є҆́же а҆́ще рече́те 
мнѣ̀, и҆ а҆́зъ ва́мъ рекꙋ̀, ко́ею вла́стїю сїѧ̑ творю̀. 

</span>
<span type='verse' num='25'>
Креще́нїе і҆ѡа́нново ѿкꙋ́дꙋ бѣ̀: съ небесе́ ли, 
и҆лѝ ѿ человѣ̑къ; ѻ҆ни́ же помышлѧ́хꙋ въ себѣ̀, 
глаго́люще: а҆́ще рече́мъ, съ небесѐ. рече́тъ на́мъ, почто̀ 
ѹ҆́бѡ не вѣ́ровасте є҆мꙋ̀;
</span>
<span type='verse' num='26'>
А҆́ще ли рече́мъ, ѿ 
человѣ̑къ: бои́мсѧ наро́да, вси́ бо и҆́мꙋтъ і҆ѡа́нна ꙗ҆́кѡ 
проро́ка.
</span>
<span type='verse' num='27'>
И҆ ѿвѣща́вше і҆и҃сови рѣ́ша: не вѣ́мы. 
речѐ и҆̀мъ и҆ то́й: ни а҆́зъ ва́мъ глаго́лю, ко́ею вла́стїю 
сїѧ̑ творю̀.

%&lt;Коне́цъ вто́рникꙋ.%&gt;

%&lt;(заⷱ҇ п҃ѕ)%&gt; [м҃ѳ]
</span>
<span type='verse' num='28'>
%&lt;Ч%&gt;то́ же сѧ ва́мъ 
мни́тъ;%&lt;**%&gt;{%&lt;Среда̀ і҃ недѣ́ли: Р%&gt;ечѐ гдⷭ҇ь при́тчꙋ 
сїю̀:%&lt;**%&gt;} человѣ́къ нѣ́кїй и҆мѧ́ше два̀ сы́на, и҆ 
прише́дъ къ пе́рвомꙋ речѐ: ча́до, и҆дѝ дне́сь дѣ́лай въ 
вїногра́дѣ мое́мъ.
</span>
<span type='verse' num='29'>
Ѻ҆́нъ же ѿвѣща́въ речѐ: не 
хощꙋ̀ послѣди́ же раска́ѧвсѧ и҆́де.
</span>
<span type='verse' num='30'>
И҆ пристꙋ́пль къ 
дрꙋго́мꙋ, речѐ та́коже. ѻ҆́нъ же ѿвѣща́въ речѐ: а҆́зъ 
гдⷭ҇и и҆дꙋ̀. и҆ не и҆́де.
</span>
<span type='verse' num='31'>
Кі́й ѿ ѻ҆бою̀ сотворѝ 
во́лю ѻ҆́ч҃ꙋ! глаго́лаша є҆мꙋ̀: пе́рвый. глаго́ла и҆̀мъ 
і҆и҃съ: а҆ми́нь глаго́лю ва́мъ, ꙗ҆́кѡ мытарѝ, и҆ 
любодѣ́йцы варѧ́ютъ вы̀ въ црⷭ҇твїи бж҃їи.
</span>
<span type='verse' num='32'>
Прїи́де бо 
къ ва́мъ і҆ѡа́ннъ крести́тель пꙋте́мъ (л. м҃в ѡ҆б.) 
пра́веднымъ, и҆ не вѣ́ровасте є҆мꙋ̀: мытари́ же и҆ 
любодѣ́йцы вѣ́роваша є҆мꙋ̀. вы́ же ви́дѣвше не 
раска́ѧстесѧ послѣдѝ, вѣ́ровати є҆мꙋ̀.

%&lt;Коне́цъ средѣ̀.%&gt;

%&lt;(заⷱ҇ п҃з)%&gt; [н҃]
</span>
<span type='verse' num='33'>
%&lt;И҆́%&gt;нꙋ при́тчꙋ 
слы́шите:%&lt;*%&gt;{%&lt;Недѣ́лѧ г҃і: Р%&gt;ечѐ гдⷭ҇ь при́тчꙋ 
сїю̀:%&lt;* Сїе́ же и҆ первомꙋ́ченикꙋ стефа́нꙋ.%&gt;} человѣ́къ 
нѣ́кїй бѣ̀ домови́тъ, и҆́же насадѝ вїногра́дъ, и҆ 
ѡ҆пло́томъ ѡ҆градѝ є҆го̀, и҆ и҆скопа̀ въ не́мъ точи́ло, и҆ 
созда̀ сто́лпъ, и҆ вда́стъ и҆̀ дѣ́лателємъ: и҆ ѿи́де. 

</span>
<span type='verse' num='34'>
Е҆гда́ же прибли́жисѧ вре́мѧ плодѡ́въ, посла̀ рабы̑ 
своѧ̀ къ дѣ́лателємъ, прїѧ́ти плоды̀ є҆гѡ̀.
</span>
<span type='verse' num='35'>
И҆ 
є҆́мше дѣ́лателє рабы̑ є҆гѡ̀, ѻ҆́ваго ѹ҆́бѡ би́ша, 
ѻ҆́ваго же ѹ҆би́ша, ѻ҆́ваго же ка́менїемъ поби́ша.
</span>
<span type='verse' num='36'>

Па́ки посла̀ и҆́ны рабы̑ мно́жайшѧ пе́рвыхъ: и҆ сотвори́ша 
и҆̀мъ та́коже.
</span>
<span type='verse' num='37'>
Послѣди́ же посла̀ къ ни́мъ сн҃а 
своего̀, глаго́лѧ: ѹ҆срамѧ́тсѧ сн҃а моегѡ̀.
</span>
<span type='verse' num='38'>

Дѣ́лателє же ви́дѣвше сн҃а, рѣ́ша въ себѣ̀: се́й 
є҆́сть наслѣ́дникъ, прїиди́те, ѹ҆бїе́мъ є҆го̀, и҆ 
ѹ҆держи́мъ достоѧ́нїе є҆гѡ̀.
</span>
<span type='verse' num='39'>
И҆ є҆́мше є҆го̀, 
и҆зведо́ша во́нъ и҆зⸯ вїногра́да, и҆ ѹ҆би́ша.
</span>
<span type='verse' num='40'>
Е҆гда̀ 
ѹ҆́бѡ прїи́детъ гдⷭ҇и́нъ вїногра́да, что̀ сотвори́тъ 
дѣ́лателємъ тѣ́мъ;
</span>
<span type='verse' num='41'>
Глаго́лаша є҆мꙋ̀: ѕлы́хъ ѕлѣ̀ 
погꙋби́тъ и҆̀хъ, и҆ вїногра́дъ преда́стъ и҆ны́мъ 
дѣ́лателємъ, и҆̀же воздадѧ́тъ є҆мꙋ̀ плоды̀ во времена̀ 
своѧ̀.
</span>
<span type='verse' num='42'>
Глаго́ла и҆̀мъ і҆и҃съ: нѣ́сте ли члѝ николи́же 
въ писа́нїихъ: ка́мень, є҆го́же ꙾не въ рѧдꙋ̀ 
сотвори́ша꙾{꙾не брего́ша꙾} (л. м҃г) зи́ждꙋщїи, се́й бы́сть 
во главꙋ̀ ѹ҆́гла, ѿ гдⷭ҇а бы́сть се́й, и҆ є҆́сть ди́вна 
во ѻ҆́чїю ва́шею.

%&lt;Коне́цъ недѣ́ли и҆ ст҃о́мꙋ.%&gt;

%&lt;(заⷱ҇ п҃и)%&gt;
</span>
<span type='verse' num='43'>
%&lt;С%&gt;егѡ̀ ра́ди глаго́лю 
ва́мъ,%&lt;*%&gt;{%&lt;Четверто́къ і҃ недѣ́ли: Р%&gt;ечѐ гдⷭ҇ь ко 
прише́дшымъ къ немꙋ̀ і҆ꙋде́ємъ:%&lt;*%&gt;} ꙗ҆́кѡ ѿи́метсѧ ѿ 
ва́съ црⷭ҇твїе бж҃їе, и҆ да́стсѧ ꙗ҆зы́кꙋ творѧ́щемꙋ плоды̀ 
є҆гѡ̀.

%&lt;Коне́цъ вели́кагѡ понедѣ́льника на ѹ҆́трени.%&gt;


</span>
<span type='verse' num='44'>
И҆ пады́й на ка́мени се́мъ, сокрꙋши́тсѧ: а҆ на 
не́мже паде́тъ, сотры́етъ и҆̀.
</span>
<span type='verse' num='45'>
И҆ слы́шавше а҆рхїере́є 
и҆ фарїсе́є при̑тчи є҆гѡ̀, разꙋмѣ́ша, ꙗ҆́кѡ ѡ҆ ни́хъ 
глаго́летъ.
</span>
<span type='verse' num='46'>
И҆ и҆́щꙋще є҆го̀ ꙗ҆́ти, ѹ҆боѧ́шасѧ 
наро́да: поне́же ꙗ҆́кѡ проро́ка є҆го̀ и҆мѣ́ѧхꙋ.

%&lt;Коне́цъ четверткꙋ̀.%&gt;


</span>
<span type='chapter' num='22'>
%&lt;Глава̀ к҃в.%&gt;
</span>

<span type='prepend'>


%&lt;(заⷱ҇ п҃ѳ)%&gt; [н҃а]
</span>
<span type='verse' num='1'>
%&lt;И҆%&gt; ѿвѣща́въ і҆и҃съ, па́ки 
речѐ и҆̀мъ въ при́тчахъ, глаго́лѧ:%&lt;**%&gt;{%&lt;Недѣ́лѧ д҃і: 
Р%&gt;ечѐ гдⷭ҇ь при́тчꙋ сїю̀:%&lt;**%&gt;}
</span>
<span type='verse' num='2'>
Ѹ҆подо́бисѧ црⷭ҇твїе 
нбⷭ҇ное чл҃вѣ́кꙋ цр҃ю̀, и҆́же сотворѝ бра́ки сн҃ꙋ своемꙋ̀. 

</span>
<span type='verse' num='3'>
И҆ посла̀ рабы̑ своѧ̀, призва́ти зва̑нныѧ на бра́ки: и҆ 
не хотѧ́хꙋ прїитѝ.
</span>
<span type='verse' num='4'>
Па́ки посла̀ и҆́ны рабы̑, глаго́лѧ: 
рцы́те зва̑ннымъ, сѐ ѡ҆бѣ́дъ мо́й ѹ҆гото́вахъ, ю҆нцы̀ 
моѝ и҆ ѹ҆пита̑ннаѧ и҆сколє́на, и҆ всѧ̀ готѡ́ва: 
прїиди́те на бра́ки.
</span>
<span type='verse' num='5'>
Ѻ҆ни́ же небре́гше ѿидо́ша, 
ѻ҆́въ (л. м҃г ѡ҆б.) ѹ҆́бѡ на село̀ своѐ, ѻ҆́въ же на 
кꙋ̑пли своѧ̀.
</span>
<span type='verse' num='6'>
Про́чїи же є҆́мше рабы̑ є҆гѡ̀, досади́ша 
и҆̀мъ, и҆ ѹ҆би́ша и҆̀хъ.
</span>
<span type='verse' num='7'>
И҆ слы́шавъ ца́рь то́й 
разгнѣ́васѧ, и҆ посла́въ вѡ́ѧ своѧ̀, и҆ погꙋбѝ ѹ҆бі́йцы 
ѻ҆́ны, и҆ гра́дъ и҆́хъ зажжѐ.
</span>
<span type='verse' num='8'>
Тогда̀ глаго́ла рабѡ́мъ 
свои́мъ: бра́къ ѹ҆́бѡ гото́въ є҆́сть, зва́ннїи же не 
бы́ша досто́йни.
</span>
<span type='verse' num='9'>
И҆ди́те ѹ҆́бѡ на и҆схѡ́дища пꙋте́й, и҆ 
є҆ли́цѣхъ а҆́ще ѡ҆брѧ́щете, призови́те на бра́ки.
</span>
<span type='verse' num='10'>
И҆ 
и҆зше́дше рабѝ ѻ҆́ни на распꙋ́тїѧ, собра́ша всѣ́хъ 
є҆ли́цѣхъ ѡ҆брѣто́ша, ѕлы̑ѧ же и҆ дѡ́брыѧ: и҆ и҆спо́лнисѧ 
бра́къ возлежа́щихъ.
</span>
<span type='verse' num='11'>
Вше́дъ же цр҃ь ви́дѣти 
возлежа́щихъ, ви́дѣ тꙋ̀ человѣ́ка не ѡ҆болче́на во 
ѡ҆дѣѧ́нїе бра́чное:
</span>
<span type='verse' num='12'>
И҆ глаго́ла є҆мꙋ̀: дрꙋ́же, ка́кѡ 
вше́лъ є҆сѝ сѣ́мѡ, не и҆мы́й ѡ҆дѣѧ́нїѧ бра́чна; ѻ҆́нъ 
же ѹ҆молча̀.
</span>
<span type='verse' num='13'>
Тогда̀ речѐ цр҃ь слꙋга́мъ: свѧза́вше 
є҆мꙋ̀ рꙋ́цѣ и҆ но́зѣ, возⸯми́те є҆го̀, и҆ вве́рзите во 
тмꙋ̀ кромѣ́шнюю: тꙋ̀ бꙋ́детъ пла́чь и҆ скре́жетъ зꙋбѡ́мъ. 

</span>
<span type='verse' num='14'>
Мно́зи бо сꙋ́ть зва́ни, ма́лѡ же и҆збра́нныхъ.

%&lt;Коне́цъ недѣ́ли.%&gt;

%&lt;(заⷱ҇ ч҃)%&gt; [н҃в]
</span>
<span type='verse' num='15'>
%&lt;Т%&gt;огда̀ ше́дше фарїсе́є, 
совѣ́тъ прїе́мше, ꙗ҆́кѡ да ѡ҆больстѧ́тъ є҆го̀ сло́вомъ. 

</span>
<span type='verse' num='16'>
И҆ посыла́ютъ%&lt;*%&gt;{%&lt;Сꙋббѡ́та г҃і недѣ́ли: В%&gt;о 
вре́мѧ ѻ҆́но, совѣ́тъ прїе́мше всѝ фарїсе́є на і҆и҃са, 
ꙗ҆́кѡ да ѡ҆больстѧ́тъ є҆го̀ сло́вомъ, посыла́ютъ%&lt;* Сїе́ 
же во ст҃ы́й и҆ вели́кїй вто́рникъ на ѹ҆́трени, до зача́ла 
ч҃ѕ безⸯ престꙋ́пки.%&gt;} къ немꙋ̀ ѹ҆чн҃кѝ своѧ̀ съ 
и҆рѡдїа́ны, глаго́люще: ѹ҆чи́телю, вѣ́мы, ꙗ҆́кѡ 
и҆́стиненъ є҆сѝ, и҆ пꙋтѝ бж҃їю вои́стиннꙋ (л. м҃д) 
ѹ҆чи́ши, и҆ неради́ши ни ѡ҆ ко́мже: не зри́ши бо на лицѐ 
чл҃вѣ́кѡмъ.
</span>
<span type='verse' num='17'>
Рцы̀ ѹ҆́бѡ на́мъ, что́ ти сѧ мни́тъ; 
досто́йно ли є҆́сть да́ти кинсо́нъ ке́сареви, и҆лѝ нѝ; 

</span>
<span type='verse' num='18'>
Разꙋмѣ́въ же і҆и҃съ лꙋка́вство и҆́хъ, речѐ: что́ мѧ 
и҆скꙋша́ете лицемѣ́ри;
</span>
<span type='verse' num='19'>
Покажи́те мѝ злати́цꙋ 
кинсо́ннꙋю. ѻ҆ни́ же принесо́ша є҆мꙋ̀ пѣ́нѧзь.
</span>
<span type='verse' num='20'>
И҆ 
глаго́ла и҆̀мъ: чі́й ѻ҆́бразъ се́й и҆ написа́нїе;
</span>
<span type='verse' num='21'>
И҆ 
глаго́лаша є҆мꙋ̀: ке́саревъ. тогда̀ глаго́ла и҆̀мъ: 
воздади́те ѹ҆́бѡ ке́сарєва ке́сареви, и҆ бж҃їѧ бг҃ови. 

</span>
<span type='verse' num='22'>
И҆ слы́шавше диви́шасѧ: и҆ ѡ҆ста́вльше є҆го̀ ѿидо́ша.

%&lt;Коне́цъ сꙋббѡ́тѣ.%&gt;

%&lt;(заⷱ҇ ч҃а)%&gt; [н҃г]
</span>
<span type='verse' num='23'>
%&lt;В%&gt;ъ то́й де́нь пристꙋпи́ша 
къ немꙋ̀%&lt;*%&gt;{%&lt;Пѧто́къ і҃ недѣ́ли: В%&gt;о вре́мѧ ѻ҆́но, 
пристꙋпи́ша ко і҆и҃сꙋ%&lt;*%&gt;} саддꙋке́є, и҆̀же глаго́лютъ не 
бы́ти воскресе́нїю, и҆ вопроси́ша є҆го̀,
</span>
<span type='verse' num='24'>
Глаго́люще: 
ѹ҆чи́телю, мѡѷсе́й речѐ: а҆́ще кто̀ ѹ҆́мретъ не и҆мы́й 
ча̑дъ, да по́йметъ бра́тъ є҆гѡ̀ женꙋ̀ є҆гѡ̀, и҆ 
воскреси́тъ сѣ́мѧ бра́та своегѡ̀.
</span>
<span type='verse' num='25'>
Бѣ́ша же въ на́съ 
се́дмь бра́тїѧ, и҆ пе́рвый ѡ҆же́ньсѧ ѹ҆́мре: и҆ не и҆мы́й 
сѣ́мене, ѡ҆ста́ви женꙋ̀ свою̀ бра́тꙋ своемꙋ̀.
</span>
<span type='verse' num='26'>
Та́кожде 
же и҆ вторы́й, и҆ тре́тїй, да́же до седма́гѡ.
</span>
<span type='verse' num='27'>
Послѣди́ 
же всѣ́хъ ѹ҆́мре и҆ жена̀.
</span>
<span type='verse' num='28'>
Въ воскреше́нїе ѹ҆́бѡ, 
кото́рагѡ ѿ седми́хъ бꙋ́детъ жена̀; вси́ бо и҆мѣ́ша ю҆̀. 

</span>
<span type='verse' num='29'>
Ѿвѣща́въ же і҆и҃съ речѐ и҆̀мъ: прельща́етесѧ, не 
вѣ́дꙋще писа́нїѧ, ни си́лы бж҃їѧ.
</span>
<span type='verse' num='30'>
Въ воскресе́нїе бо ни 
же́нѧтсѧ, ни посѧга́ютъ: но ꙗ҆́кѡ а҆́гг҃ли бж҃їи на нб҃сѝ 
сꙋ́ть.
</span>
<span type='verse' num='31'>
Ѡ҆ воскресе́нїи же ме́ртвыхъ нѣ́сте ли члѝ 
рече́ннагѡ ва́мъ бг҃омъ, глаго́лющимъ:
</span>
<span type='verse' num='32'>
А҆́зъ (л. м҃д 
ѡ҆б.) є҆́смь бг҃ъ а҆враа́мовъ, и҆ бг҃ъ і҆саа́ковъ, и҆ бг҃ъ 
і҆а́кѡвль, нѣ́сть бг҃ъ, бг҃ъ ме́ртвыхъ, но бг҃ъ живы́хъ; 

</span>
<span type='verse' num='33'>
И҆ слы́шавше наро́ди, дивлѧ́хꙋсѧ ѡ҆ ѹ҆че́нїи є҆гѡ̀.

%&lt;Коне́цъ пѧткꙋ̀.%&gt;

%&lt;(заⷱ҇ ч҃в)%&gt; [н҃д]
</span>
<span type='verse' num='34'>
%&lt;Ф%&gt;арїсе́є же слы́шавше, 
ꙗ҆́кѡ посрамѝ саддꙋке́и, собра́шасѧ вкꙋ́пѣ.
</span>
<span type='verse' num='35'>
И҆ 
вопросѝ є҆ди́нъ ѿ ни́хъ законоꙋчи́тель,%&lt;*%&gt;{%&lt;Недѣ́лѧ 
є҃і: В%&gt;о вре́мѧ ѻ҆́но, зако́нникъ нѣ́кїй пристꙋпѝ ко 
і҆и҃сꙋ%&lt;*%&gt;} и҆скꙋша́ѧ є҆го̀, и҆ глаго́лѧ:
</span>
<span type='verse' num='36'>
Ѹ҆чи́телю, 
ка́ѧ за́повѣдь бо́льши є҆́сть въ зако́нѣ;
</span>
<span type='verse' num='37'>
I҆и҃съ же 
речѐ є҆мꙋ̀: возлю́биши гдⷭ҇а бг҃а твоего̀ всѣ́мъ 
се́рдцемъ твои́мъ, и҆ все́ю дꙋше́ю твое́ю, и҆ все́ю мы́слїю 
твое́ю.
</span>
<span type='verse' num='38'>
Сїѧ̀ є҆́сть пе́рваѧ и҆ бо́льшаѧ за́повѣдь.
</span>
<span type='verse' num='39'>

Втора́ѧ же подо́бна є҆́й: возлю́биши и҆́скреннѧго твоего̀, 
ꙗ҆́кѡ са́мъ себѐ.
</span>
<span type='verse' num='40'>
Въ сїю̀ ѻ҆бою̀ за́повѣдїю ве́сь 
зако́нъ и҆ проро́цы ви́сѧтъ. [н҃є]
</span>
<span type='verse' num='41'>
Со́бранѡмъ же 
фарїсе́ѡмъ, вопросѝ и҆̀хъ і҆и҃съ,
</span>
<span type='verse' num='42'>
Глаго́лѧ: что́ сѧ 
ва́мъ мни́тъ ѡ҆ хрⷭ҇тѣ̀, чі́й є҆́сть сн҃ъ; глаго́лаша 
є҆мꙋ̀: дв҃довъ.
</span>
<span type='verse' num='43'>
Глаго́ла и҆̀мъ: ка́кѡ ѹ҆́бѡ дв҃дъ 
дх҃омъ гдⷭ҇а є҆го̀ нарица́етъ, глаго́лѧ: [ѱаⷧ҇ р҃ѳ]
</span>
<span type='verse' num='44'>

Речѐ гдⷭ҇ь гдⷭ҇еви моемꙋ̀, сѣдѝ ѡ҆деснꙋ́ю менѐ, до́ндеже 
положꙋ̀ врагѝ твоѧ̀ подно́жїе нога́ма твои́ма.
</span>
<span type='verse' num='45'>
А҆́ще 
ѹ҆́бѡ дв҃дъ нарица́етъ є҆го̀ гдⷭ҇а, ка́кѡ сн҃ъ є҆мꙋ̀ 
є҆́сть;
</span>
<span type='verse' num='46'>
И҆ никто́же можа́ше ѿвѣща́ти є҆мꙋ̀ 
словесѐ: нижѐ смѣ́ѧ кто̀ ѿ тогѡ̀ днѐ вопроси́ти є҆го̀ 
ктомꙋ̀.

%&lt;Коне́цъ недѣ́ли.%&gt; (л. м҃є)


</span>
<span type='chapter' num='23'>
%&lt;Глава̀ к҃г.%&gt;
</span>

<span type='prepend'>


%&lt;(заⷱ҇ ч҃г)%&gt;
</span>
<span type='verse' num='1'>
%&lt;Т%&gt;огда̀ і҆и҃съ 
глаго́ла%&lt;*%&gt;{%&lt;Сꙋббѡ́та д҃і недѣ́ли: В%&gt;о вре́мѧ ѻ҆́но, 
глаго́ла і҆и҃съ%&lt;*%&gt;} къ наро́дѡмъ и҆ ѹ҆ченикѡ́мъ свои́мъ, 

</span>
<span type='verse' num='2'>
Глаго́лѧ: на мѡѷсе́овѣ сѣда́лищи сѣдо́ша кни́жницы и҆ 
фарїсе́є.
</span>
<span type='verse' num='3'>
Всѧ̑ ѹ҆́бѡ, є҆ли̑ка а҆́ще рекꙋ́тъ ва́мъ 
блюстѝ, соблюда́йте и҆ твори́те: по дѣлѡ́мъ же и҆́хъ не 
твори́те, глаго́лютъ бо, и҆ не творѧ́тъ.
</span>
<span type='verse' num='4'>
Свѧзꙋ́ютъ бо 
бремена̀ тѧ́жка и҆ бѣ́днѣ носи̑ма, и҆ возлага́ютъ на 
плеща̀ чл҃вѣ́ческа, пе́рстомъ же свои́мъ не хотѧ́тъ 
дви́гнꙋти и҆̀хъ.
</span>
<span type='verse' num='5'>
Всѧ́ же дѣла̀ своѧ̀ творѧ́тъ, да 
ви́дими бꙋ́дꙋтъ человѣ́ки: разширѧ́ютъ же храни́лища своѧ̀, 
и҆ велича́ютъ воскри̑лїѧ ри́зъ свои́хъ.
</span>
<span type='verse' num='6'>
Лю́бѧтъ же 
преждевозлега̑нїѧ на ве́черѧхъ, и҆ преждесѣда̑нїѧ на 
со́нмищахъ,
</span>
<span type='verse' num='7'>
И҆ цѣлова̑нїѧ на то́ржищахъ, и҆ зва́тисѧ ѿ 
человѣ̑къ: ѹ҆чи́телю, ѹ҆чи́телю.
</span>
<span type='verse' num='8'>
Вы́ же не 
нарица́йтесѧ ѹ҆чи́тели: є҆ди́нъ бо є҆́сть ва́шъ 
ѹ҆чи́тель, хрⷭ҇то́съ, вси́ же вы̀ бра́тїѧ є҆стѐ.
</span>
<span type='verse' num='9'>
И҆ 
ѻ҆тца̀ не зови́те себѣ̀ на землѝ: є҆ди́нъ бо є҆́сть 
ѻ҆ц҃ъ ва́шъ, и҆́же на нб҃сѣ́хъ.
</span>
<span type='verse' num='10'>
Нижѐ нарица́йтесѧ 
наста̑вницы: є҆ди́нъ бо є҆́сть наста́вникъ ва́шъ 
хрⷭ҇то́съ.
</span>
<span type='verse' num='11'>
Бо́лїй же въ ва́съ, да бꙋ́детъ ва́мъ слꙋга̀. 

</span>
<span type='verse' num='12'>
И҆́же бо вознесе́тсѧ, смири́тсѧ: и҆ смирѧ́ѧйсѧ, 
вознесе́тсѧ.

%&lt;Коне́цъ сꙋббѡ́тѣ.%&gt;

%&lt;(заⷱ҇ ч҃д)%&gt; [н҃ѕ]
</span>
<span type='verse' num='13'>
%&lt;Г%&gt;о́ре 
же%&lt;**%&gt;{%&lt;Понедѣ́льникъ а҃і недѣ́ли: Р%&gt;ечѐ гдⷭ҇ь ко 
прише́дшымъ къ немꙋ̀ і҆ꙋде́ѡмъ: го́ре%&lt;**%&gt;} ва́мъ кни́жницы 
и҆ фарїсе́є лицемѣ́ри, ꙗ҆́кѡ снѣда́ете до́мы вдови́цъ, 
и҆ ꙾вино́ю дале́че (л. м҃є ѡ҆б.) моли̑твы творѧ́ще꙾{꙾и҆ 
лицемѣ́рнѡ на до́лзѣ мл҃твы творитѐ꙾}: сегѡ̀ ра́ди 
ли́шшее прїи́мете ѡ҆сꙋжде́нїе.
</span>
<span type='verse' num='14'>
Го́ре ва́мъ кни́жницы и҆ 
фарїсе́є лицемѣ́ри, ꙗ҆́кѡ затворѧ́ете црⷭ҇твїе нбⷭ҇ное 
предⸯ человѣ́ки: вы́ бо не вхо́дите, ни входѧ́щихъ 
ѡ҆ставлѧ́ете вни́ти.
</span>
<span type='verse' num='15'>
Го́ре ва́мъ кни́жницы и҆ 
фарїсе́є лицемѣ́ри, ꙗ҆́кѡ прехо́дите мо́ре и҆ сꙋ́шꙋ, 
сотвори́ти є҆ди́наго прише́льца: и҆ є҆гда̀ бꙋ́детъ, 
творитѐ є҆го̀ сы́на гее́нны сꙋгꙋ́бѣйша ва́съ.
</span>
<span type='verse' num='16'>
Го́ре 
ва́мъ вождѝ слѣпі́и, глаго́люще: и҆́же а҆́ще клене́тсѧ 
це́рковїю, ничесо́же є҆́сть: а҆ и҆́же клене́тсѧ зла́томъ 
церко́внымъ, до́лженъ є҆́сть.
</span>
<span type='verse' num='17'>
Бꙋ́и и҆ слѣпі́и, ко́е 
бо бо́ле є҆́сть; зла́то ли, и҆лѝ це́рковь свѧтѧ́щаѧ 
зла́то;
</span>
<span type='verse' num='18'>
И҆ и҆́же а҆́ще клене́тсѧ ѻ҆лтаре́мъ, ничесо́же 
є҆́сть: а҆ и҆́же клене́тсѧ да́ромъ, и҆́же верхꙋ̀ є҆гѡ̀, 
до́лженъ є҆́сть.
</span>
<span type='verse' num='19'>
Бꙋ́и и҆ слѣпі́и, что́ бо бо́ле; 
да́ръ ли, и҆лѝ ѻ҆лта́рь ст҃ѧ́й да́ръ;
</span>
<span type='verse' num='20'>
И҆́же ѹ҆́бѡ 
клене́тсѧ ѻ҆лтаре́мъ, клене́тсѧ и҆́мъ, и҆ сꙋ́щимъ верхꙋ̀ 
є҆гѡ̀.
</span>
<span type='verse' num='21'>
И҆ и҆́же клене́тсѧ цр҃ковїю, клене́тсѧ є҆́ю, и҆ 
живꙋ́щимъ въ не́й.
</span>
<span type='verse' num='22'>
И҆ клены́йсѧ небесе́мъ, клене́тсѧ 
прⷭ҇то́ломъ бж҃їимъ, и҆ сѣдѧ́щимъ на не́мъ.

%&lt;Коне́цъ понедѣ́льникꙋ.%&gt;

%&lt;(заⷱ҇ ч҃є)%&gt;
</span>
<span type='verse' num='23'>
%&lt;*%&gt;{%&lt;Вто́рникъ а҃і недѣ́ли: 
Р%&gt;ечѐ гдⷭ҇ь ко прише́дшымъ къ немꙋ̀ і҆ꙋде́ѡмъ:%&lt;*%&gt;} 
%&lt;Г%&gt;о́ре ва́мъ кни́жницы и҆ фарїсе́є лицемѣ́ри, ꙗ҆́кѡ 
ѡ҆десѧ́тствꙋете мѧ́твꙋ, и҆ ко́пръ, и҆ кѵ́мїнъ: и҆ 
ѡ҆ста́висте вѧ̑щшаѧ зако́нꙋ, сꙋ́дъ, и҆ ми́лость, и҆ вѣ́рꙋ. 
сїѧ̑ же подоба́ше твори́ти, и҆ ѻ҆́нѣхъ не (л. м҃ѕ) 
ѡ҆ставлѧ́ти.
</span>
<span type='verse' num='24'>
Вождѝ слѣпі́и, ѡ҆цѣжда́ющїи комары̀, 
вельблꙋ́ды же пожира́юще.
</span>
<span type='verse' num='25'>
Го́ре ва́мъ кни́жницы и҆ 
фарїсе́є лицемѣ́ри, ꙗ҆́кѡ ѡ҆чища́ете внѣ́шнее стклѧ́ницы 
и҆ блю́да: внꙋтрью́дꙋ же сꙋ́ть по́лни хище́нїѧ и҆ непра́вды. 

</span>
<span type='verse' num='26'>
Фарїсе́е слѣпы́й, ѡ҆чи́сти пре́жде внꙋ́треннее 
стклѧ́ницы и҆ блю́да, да бꙋ́детъ и҆ внѣ́шнее и҆́ма чи́сто. 

</span>
<span type='verse' num='27'>
Го́ре ва́мъ кни́жницы и҆ фарїсе́є лицемѣ́ри, ꙗ҆́кѡ 
подо́битесѧ гробѡ́мъ пова́плєнымъ, и҆̀же внѣю́дꙋ ѹ҆́бѡ 
ꙗ҆влѧ́ютсѧ красны̀, внꙋтрью́дꙋ же по́лни сꙋ́ть косте́й 
ме́ртвыхъ, и҆ всѧ́кїѧ нечистоты̀.
</span>
<span type='verse' num='28'>
Та́кѡ и҆ вы̀, внѣю́дꙋ 
ѹ҆́бѡ ꙗ҆влѧ́етесѧ чл҃вѣ́кѡмъ пра́ведни: внꙋтрью́дꙋ же 
є҆стѐ по́лни лицемѣ́рїѧ и҆ беззако́нїѧ.

%&lt;Коне́цъ вто́рникꙋ.%&gt;

%&lt;(заⷱ҇ ч҃ѕ)%&gt;
</span>
<span type='verse' num='29'>
%&lt;*%&gt;{%&lt;Среда̀ а҃і недѣ́ли: Р%&gt;ечѐ 
гдⷭ҇ь ко прише́дшымъ къ немꙋ̀ і҆ꙋде́ѡмъ:%&lt;*%&gt;} %&lt;Г%&gt;о́ре 
ва́мъ кни́жницы и҆ фарїсе́є лицемѣ́ри, ꙗ҆́кѡ зи́ждете 
гро́бы проро́чєскїѧ, и҆ кра́сите ра̑ки пра́ведныхъ,
</span>
<span type='verse' num='30'>
И҆ 
глаго́лете: а҆́ще бы́хомъ бы́ли во днѝ ѻ҆тє́цъ на́шихъ, 
не бы́хомъ ѹ҆́бѡ ѻ҆́бщницы и҆̀мъ бы́ли въ кро́ви 
прорѡ́къ.
</span>
<span type='verse' num='31'>
Тѣ́мже са́ми свидѣ́тельствꙋете себѣ̀, 
ꙗ҆́кѡ сы́нове є҆стѐ и҆зби́вшихъ проро́ки.
</span>
<span type='verse' num='32'>
И҆ вы̀ 
и҆спо́лните мѣ́рꙋ ѻ҆тє́цъ ва́шихъ.
</span>
<span type='verse' num='33'>
Ѕмїѧ̑, 
порождє́нїѧ є҆хі́днова, ка́кѡ ѹ҆бѣжитѐ ѿ сꙋда̀ 
ѻ҆гнѧ̀ гее́нскагѡ;
</span>
<span type='verse' num='34'>
Сегѡ̀ ра́ди сѐ а҆́зъ послю̀ къ 
ва́мъ проро́ки, и҆ премꙋ́дры, и҆ кни́жники: и҆ ѿ ни́хъ 
ѹ҆бїе́те и҆ ра́спнете, и҆ ѿ ни́хъ бїе́те на со́нмищахъ 
ва́шихъ, и҆ и҆зжене́те (л. м҃ѕ ѡ҆б.) ѿ гра́да во гра́дъ. 

</span>
<span type='verse' num='35'>
Ꙗ҆́кѡ да прїи́детъ на вы̀ всѧ́ка кро́вь пра́ведна, 
пролива́емаѧ на землѝ, ѿ кро́ве а҆́велѧ пра́веднагѡ, до 
кро́ве заха́рїи сы́на варахі́ина, є҆го́же ѹ҆би́сте междꙋ̀ 
це́рковїю и҆ ѻ҆лтаре́мъ.
</span>
<span type='verse' num='36'>
А҆ми́нь глаго́лю ва́мъ: ꙗ҆́кѡ 
прїи́дꙋтъ всѧ̑ сїѧ̑ на ро́дъ се́й.
</span>
<span type='verse' num='37'>
I҆ерꙋсали́ме, 
і҆ерꙋсали́ме и҆зби́вый проро́ки, и҆ ка́менїемъ побива́ѧй 
пѡ́сланныѧ къ немꙋ̀, колькра́ты восхотѣ́хъ собра́ти ча̑да 
твоѧ̀, ꙗ҆́коже собира́етъ ко́кошъ птенцы̀ своѧ̀ подⸯ 
крилѣ̀, и҆ не восхотѣ́сте!
</span>
<span type='verse' num='38'>
Сѐ ѡ҆ставлѧ́етсѧ ва́мъ 
до́мъ ва́шъ пꙋ́стъ.
</span>
<span type='verse' num='39'>
Глаго́лю бо ва́мъ, ꙗ҆́кѡ не и҆́мате 
менѐ ви́дѣти ѿсе́лѣ, до́ндеже рече́те: бл҃гослове́нъ 
грѧды́й во и҆́мѧ гдⷭ҇не.

%&lt;Коне́цъ средѣ̀, и҆ вто́рникꙋ вели́комꙋ, на 
ѹ҆́трени.%&gt;


</span>
<span type='chapter' num='24'>
%&lt;Глава̀ к҃д.%&gt;
</span>

<span type='prepend'>


%&lt;(заⷱ҇ ч҃з)%&gt;
</span>
<span type='verse' num='1'>
%&lt;И҆%&gt; и҆зше́дъ і҆и҃съ, и҆дѧ́ше ѿ 
це́ркве: и҆ пристꙋпи́ша къ немꙋ̀%&lt;*%&gt;{%&lt;Сꙋббѡ́та є҃і 
недѣ́ли: В%&gt;о вре́мѧ ѻ҆́но, пристꙋпи́ша ко і҆и҃сꙋ%&lt;*%&gt;} 
ѹ҆ченицы̀ є҆гѡ̀, показа́ти є҆мꙋ̀ зда́нїѧ церкѡ́внаѧ.
</span>
<span type='verse' num='2'>

I҆и҃съ же речѐ и҆̀мъ: не ви́дите ли всѧ̑ сїѧ̑; а҆ми́нь 
глаго́лю ва́мъ, не и҆́мать ѡ҆ста́ти здѣ̀ ка́мень на 
ка́мени, и҆́же не разори́тсѧ.

%&lt;(заⷱ҇ ч҃и)%&gt; [н҃з]
</span>
<span type='verse' num='3'>
%&lt;С%&gt;ѣдѧ́щꙋ же 
є҆мꙋ̀%&lt;**%&gt;{%&lt;Во ст҃ы́й и҆ вели́кїй понедѣ́льникъ, на 
лїтꙋргі́и: В%&gt;о вре́мѧ ѻ҆́но, сѣдѧ́щꙋ і҆и҃сꙋ%&lt;**%&gt;} на 
горѣ̀ є҆леѡ́нстѣй, пристꙋпи́ша къ немꙋ̀ ѹ҆ченицы̀, 
наединѣ̀ глаго́люще: рцы̀ на́мъ, когда̀ сїѧ̑ бꙋ́дꙋтъ; и҆ 
что̀ є҆́сть зна́менїе твоегѡ̀ прише́ствїѧ, и҆ кончи́на 
вѣ́ка;
</span>
<span type='verse' num='4'>
И҆ ѿвѣща́въ і҆и҃съ, речѐ и҆̀мъ: блюди́те, да 
никто́же ва́съ прельсти́тъ.
</span>
<span type='verse' num='5'>
Мно́зи (л. м҃з) бо прїи́дꙋтъ 
во и҆́мѧ моѐ, глаго́люще: а҆́зъ є҆́смь хрⷭ҇то́съ, и҆ 
мнѡ́ги прельстѧ́тъ:
</span>
<span type='verse' num='6'>
Ѹ҆слы́шати же и҆́мате бра̑ни, и҆ 
слы̑шанїѧ бра́нємъ, зри́те, не ѹ҆жаса́йтесѧ: подоба́етъ 
бо всѣ̑мъ си̑мъ бы́ти, но не тогда̀ є҆́сть кончи́на.
</span>
<span type='verse' num='7'>

Воста́нетъ бо ꙗ҆зы́къ на ꙗ҆зы́къ, и҆ црⷭ҇тво на црⷭ҇тво: 
и҆ бꙋ́дꙋтъ гла́ди, и҆ па̑гꙋбы, и҆ трꙋ́си по мѣ́стѡмъ:
</span>
<span type='verse' num='8'>

Всѧ̑ же сїѧ̑, нача́ло болѣ́знемъ.
</span>
<span type='verse' num='9'>
Тогда̀ предадѧ́тъ вы̀ 
въ скѡ́рби, и҆ ѹ҆бїю́тъ вы̀: и҆ бꙋ́дете ненави́дими 
всѣ́ми ꙗ҆зы́ки и҆́мене моегѡ̀ ра́ди.
</span>
<span type='verse' num='10'>
И҆ тогда̀ 
соблазнѧ́тсѧ мно́зи, и҆ дрꙋ́гъ дрꙋ́га предадѧ́тъ, и҆ 
возненави́дитъ дрꙋ́гъ дрꙋ́га:
</span>
<span type='verse' num='11'>
И҆ мно́зи лжепроро́цы 
воста́нꙋтъ, и҆ прельстѧ́тъ мнѡ́гїѧ:
</span>
<span type='verse' num='12'>
И҆ за ѹ҆множе́нїе 
беззако́нїѧ, и҆зсѧ́кнетъ любы̀ мно́гихъ.

%&lt;(заⷱ҇ ч҃ѳ)%&gt;
</span>
<span type='verse' num='13'>
%&lt;П%&gt;ретерпѣ́вый 
же%&lt;*%&gt;{%&lt;Четверто́къ а҃і недѣ́ли: Р%&gt;ечѐ гдⷭ҇ь свои́мъ 
ѹ҆ченикѡ́мъ: претерпѣ́вый%&lt;*%&gt;} до конца̀, то́й 
спасе́тсѧ.

%&lt;Коне́цъ сꙋббѡ́тѣ.%&gt;


</span>
<span type='verse' num='14'>
И҆ проповѣ́стсѧ сїѐ є҆ѵⷢ҇лїе црⷭ҇твїѧ по все́й 
вселе́ннѣй, во свидѣ́тельство всѣ́мъ ꙗ҆зы́кѡмъ: и҆ 
тогда̀ прїи́детъ кончи́на.
</span>
<span type='verse' num='15'>
Е҆гда̀ ѹ҆́бѡ ѹ҆́зрите 
ме́рзость запꙋстѣ́нїѧ, рече́ннꙋю данїи́ломъ проро́комъ, 
стоѧ́щꙋ на мѣ́стѣ ст҃ѣ: и҆́же чте́тъ, да разꙋмѣ́етъ: 

</span>
<span type='verse' num='16'>
Тогда̀ сꙋ́щїи во і҆ꙋде́и, да бѣжа́тъ на го́ры.
</span>
<span type='verse' num='17'>
И҆ 
и҆́же на кро́вѣ, да не схо́дитъ взѧ́ти ꙗ҆̀же въ домꙋ̀ 
є҆гѡ̀:
</span>
<span type='verse' num='18'>
И҆ и҆́же на селѣ̀, да не возврати́тсѧ вспѧ́ть 
взѧ́ти ри́зъ свои́хъ.
</span>
<span type='verse' num='19'>
Го́ре же непра̑зднымъ, и҆ 
доѧ́щымъ въ ты́ѧ днѝ.
</span>
<span type='verse' num='20'>
Моли́тесѧ же, да не бꙋ́детъ 
бѣ́гство (л. м҃з ѡ҆б.) ва́ше зимѣ̀, ни въ сꙋббѡ́тꙋ.
</span>
<span type='verse' num='21'>

Бꙋ́детъ бо тогда̀ ско́рбь ве́лїѧ, ꙗ҆кова́ же нѣ́сть была̀ 
ѿ нача́ла мі́ра досе́лѣ, нижѐ и҆́мать бы́ти.
</span>
<span type='verse' num='22'>
И҆ 
а҆́ще не бы́ша прекрати́лисѧ дні́е ѻ҆́ны, не бы̀ ѹ҆́бѡ 
спасла́сѧ всѧ́ка пло́ть: и҆збра́нныхъ же ра́ди прекратѧ́тсѧ 
дні́е ѻ҆́ны.
</span>
<span type='verse' num='23'>
Тогда̀ а҆́ще кто̀ рече́тъ ва́мъ: сѐ здѣ̀ 
хрⷭ҇то́съ, и҆лѝ ѻ҆́ндѣ, не и҆ми́те вѣ́ры.
</span>
<span type='verse' num='24'>
Воста́нꙋтъ 
бо лжехрі́сти и҆ лжепроро́цы, и҆ дадѧ́тъ зна́мєнїѧ вє́лїѧ 
и҆ чꙋдеса̀: ꙗ҆́коже прельсти́ти, а҆́ще возмо́жно, и҆ 
и҆збра̑нныѧ.
</span>
<span type='verse' num='25'>
Сѐ пре́жде рѣ́хъ ва́мъ.
</span>
<span type='verse' num='26'>
А҆́ще 
ѹ҆́бѡ рекꙋ́тъ ва́мъ, сѐ въ пꙋсты́ни є҆́сть, не 
и҆зыди́те: сѐ въ сокро́вищахъ, не и҆ми́те вѣ́ры.

%&lt;(заⷱ҇ р҃)%&gt; %&lt;(пѧⷦ҇)%&gt;
</span>
<span type='verse' num='27'>
%&lt;Ꙗ҆́%&gt;коже 
бо%&lt;*%&gt;{%&lt;Пѧто́къ а҃і недѣ́ли: Р%&gt;ечѐ гдⷭ҇ь свои́мъ 
ѹ҆ченикѡ́мъ: ꙗ҆́коже%&lt;*%&gt;} мо́лнїѧ и҆схо́дитъ ѿ 
востѡ́къ и҆ ꙗ҆влѧ́етсѧ до за̑падъ: та́кѡ бꙋ́детъ 
прише́ствїе сн҃а человѣ́ческагѡ.
</span>
<span type='verse' num='28'>
И҆дѣ́же бо а҆́ще 
бꙋ́детъ трꙋ́пъ, та́мѡ соберꙋ́тсѧ ѻ҆рлѝ.

%&lt;Коне́цъ четверткꙋ̀.%&gt;


</span>
<span type='verse' num='29'>
А҆́бїе же по ско́рби дні́й тѣ́хъ со́лнце 
поме́ркнетъ, и҆ лꙋна̀ не да́стъ свѣ́та своегѡ̀, и҆ ѕвѣ́зды 
спа́днꙋтъ съ небесѐ, и҆ си̑лы небє́сныѧ подви́гнꙋтсѧ.
</span>
<span type='verse' num='30'>

И҆ тогда̀ ꙗ҆ви́тсѧ зна́менїе сн҃а человѣ́ческагѡ на 
нб҃сѝ: и҆ тогда̀ воспла́чꙋтсѧ всѧ̀ колѣ́на земна̑ѧ, и҆ 
ѹ҆́зрѧтъ сн҃а человѣ́ческаго, грѧдꙋ́ща на ѻ҆́блацѣхъ 
небе́сныхъ съ си́лою и҆ сла́вою мно́гою.
</span>
<span type='verse' num='31'>
И҆ по́слетъ 
а҆́гг҃лы своѧ̀ съ трꙋ́бнымъ гла́сомъ ве́лїимъ, и҆ соберꙋ́тъ 
и҆збра̑нныѧ є҆гѡ̀ ѿ четы́рехъ вѣ̑тръ, ѿ конє́цъ нб҃съ 
до конє́цъ (л. м҃и) и҆́хъ.
</span>
<span type='verse' num='32'>
Ѿ смоко́вницы же 
наꙋчи́тесѧ при́тчи: є҆гда̀ ѹ҆жѐ вѣ́їѧ є҆ѧ̀ бꙋ́дꙋтъ 
мла̑да и҆ ли́ствїе прозѧ́бнетъ, вѣ́дите, ꙗ҆́кѡ бли́зъ 
є҆́сть жа́тва.
</span>
<span type='verse' num='33'>
Та́кѡ и҆ вы̀, є҆гда̀ ви́дите сїѧ̑ всѧ̑, 
вѣ́дите, ꙗ҆́кѡ бли́зъ є҆́сть при две́рехъ.

%&lt;Престꙋпѝ пѧткꙋ̀.%&gt;

%&lt;(заⷱ҇ р҃а)%&gt;
</span>
<span type='verse' num='34'>
%&lt;*%&gt;{%&lt;Сꙋббѡ́та ѕ҃і недѣ́ли: 
Р%&gt;ечѐ гдⷭ҇ь свои́мъ ѹ҆ченикѡ́мъ:%&lt;*%&gt;} %&lt;А҆%&gt;ми́нь 
глаго́лю ва́мъ: не мимои́детъ ро́дъ се́й, до́ндеже всѧ̑ сїѧ̑ 
бꙋ́дꙋтъ.
</span>
<span type='verse' num='35'>
Не́бо и҆ землѧ̀ мимои́детъ: словеса́ же моѧ̀ 
не мимои́дꙋтъ.

%&lt;Коне́цъ понедѣ́льника вели́кагѡ, на лїтꙋргі́и.%&gt;

%&lt;(заⷱ҇ р҃в)%&gt; [н҃и]
</span>
<span type='verse' num='36'>
%&lt;Ѡ҆%&gt; дни́ же то́мъ и҆ 
часѣ̀%&lt;**%&gt;{%&lt;Во ст҃ы́й и҆ вели́кїй вто́рникъ, на 
лїтꙋргі́и: Р%&gt;ечѐ гдⷭ҇ь свои́мъ ѹ҆ченикѡ́мъ: ѡ҆ днѝ и҆ 
часѣ̀ прише́ствїѧ сн҃а человѣ́ческагѡ%&lt;**%&gt;} никто́же 
вѣ́сть, ни а҆́гг҃ли нбⷭ҇нїи, то́кмѡ ѻ҆ц҃ъ мо́й є҆ди́нъ. 

</span>
<span type='verse' num='37'>
Ꙗ҆́коже бо бы́сть во днѝ нѡ́евы: та́кѡ бꙋ́детъ и҆ 
прише́ствїе сн҃а человѣ́ческагѡ.
</span>
<span type='verse' num='38'>
Ꙗ҆́коже бо бѣ́хꙋ во 
днѝ пре́жде пото́па, ꙗ҆дꙋ́ще и҆ пїю́ще, женѧ́щесѧ и҆ 
посѧга́юще, до негѡ́же днѐ вни́де нѡ́е въ ковче́гъ:
</span>
<span type='verse' num='39'>
И҆ 
не ѹ҆вѣ́дѣша, до́ндеже прїи́де вода̀, и҆ взѧ́тъ всѧ̑: 
та́кѡ бꙋ́детъ и҆ прише́ствїе сн҃а человѣ́ческагѡ.
</span>
<span type='verse' num='40'>
Тогда̀ 
два̀ бꙋ́дета на селѣ̀: є҆ди́нъ пое́млетсѧ, а҆ дрꙋгі́й 
ѡ҆ставлѧ́етсѧ,
</span>
<span type='verse' num='41'>
Двѣ̀ ме́лющѣ въ же́рновахъ: є҆ди́на 
пое́млетсѧ, и҆ є҆ди́на ѡ҆ставлѧ́етсѧ.

%&lt;Чтѝ пѧткꙋ̀:%&gt;

%&lt;(заⷱ҇ р҃г)%&gt;
</span>
<span type='verse' num='42'>
%&lt;***%&gt;{%&lt;Септе́мврїа л҃: Р%&gt;ечѐ 
гдⷭ҇ь свои́мъ ѹ҆ченикѡ́мъ:%&lt;***%&gt;} %&lt;Б%&gt;ди́те ѹ҆́бѡ, 
ꙗ҆́кѡ не вѣ́сте, въ кі́й ча́съ гдⷭ҇ь ва́шъ прїи́детъ.
</span>
<span type='verse' num='43'>

Сїе́ же вѣ́дите, ꙗ҆́кѡ а҆́ще бы (л. м҃и ѡ҆б.) вѣ́далъ 
до́мꙋ влады́ка, въ кꙋ́ю стра́жꙋ та́ть прїи́детъ, бдѣ́лъ 
ѹ҆́бѡ бы, и҆ не бы̀ да́лъ подкопа́ти хра́ма своегѡ̀.
</span>
<span type='verse' num='44'>

Сегѡ̀ ра́ди и҆ вы̀ бꙋ́дите гото́ви, ꙗ҆́кѡ во́ньже ча́съ не 
мнитѐ, сн҃ъ человѣ́ческїй прїи́детъ.

%&lt;Коне́цъ сꙋббѡ́тѣ.%&gt;


</span>
<span type='verse' num='45'>
Кто̀ ѹ҆̀бо є҆́сть вѣ́рный ра́бъ и҆ мꙋ́дрый, 
є҆го́же поста́витъ гдⷭ҇и́нъ є҆гѡ̀ надⸯ до́момъ свои́мъ, 
є҆́же даѧ́ти и҆̀мъ пи́щꙋ во вре́мѧ и҆́хъ;
</span>
<span type='verse' num='46'>
Бл҃же́нъ 
ра́бъ то́й, є҆го́же прише́дъ гдⷭ҇и́нъ є҆гѡ̀ ѡ҆брѧ́щетъ 
та́кѡ творѧ́ща.
</span>
<span type='verse' num='47'>
А҆ми́нь глаго́лю ва́мъ, ꙗ҆́кѡ надⸯ 
всѣ́мъ и҆мѣ́нїемъ свои́мъ поста́витъ є҆го̀.

%&lt;Коне́цъ ст҃о́мꙋ.%&gt;


</span>
<span type='verse' num='48'>
А҆́ще ли же рече́тъ ѕлы́й ра́бъ то́й въ се́рдцы 
свое́мъ, косни́тъ гдⷭ҇и́нъ мо́й прїитѝ:
</span>
<span type='verse' num='49'>
И҆ на́чнетъ 
би́ти клевре́ты своѧ̀, ꙗ҆́сти же и҆ пи́ти съ пїѧ́ницами:
</span>
<span type='verse' num='50'>

Прїи́детъ гдⷭ҇и́нъ раба̀ тогѡ̀ въ де́нь, во́ньже не ча́етъ, 
и҆ въ ча́съ, во́ньже не вѣ́сть.
</span>
<span type='verse' num='51'>
И҆ проте́шетъ є҆го̀ 
полма̀, и҆ ча́сть є҆гѡ̀ съ невѣ́рными положи́тъ: тꙋ̀ 
бꙋ́детъ пла́чь и҆ скре́жетъ зꙋбѡ́мъ.

%&lt;Коне́цъ пѧткꙋ̀.%&gt;


</span>
<span type='chapter' num='25'>
%&lt;Глава̀ к҃є.%&gt;
</span>

<span type='prepend'>


%&lt;(заⷱ҇ р҃д)%&gt; [н҃ѳ]
</span>
<span type='verse' num='1'>
%&lt;Т%&gt;огда̀ 
ѹ҆подо́бисѧ%&lt;*%&gt;{%&lt;Сꙋббѡ́та з҃і недѣ́ли: Р%&gt;ечѐ гдⷭ҇ь 
при́тчꙋ сїю̀: ѹ҆подо́бисѧ%&lt;* Сїѐ и҆ ст҃ѣ́й 
первомꙋ́ченицѣ ѳе́клѣ и҆ и҆ны́мъ мч҃нцамъ.%&gt;} црⷭ҇твїе 
нбⷭ҇ное десѧти́мъ дѣ́вамъ, ꙗ҆̀же прїѧ́ша свѣти́льники 
своѧ̀, и҆ и҆зыдо́ша въ срѣ́тенїе женихꙋ̀.
</span>
<span type='verse' num='2'>
Пѧ́ть же бѣ̀ 
(л. м҃ѳ) ѿ ни́хъ мꙋдры̀, и҆ пѧ́ть ю҆рѡ́дивы.
</span>
<span type='verse' num='3'>
Ю҆рѡ́дивыѧ 
же прїе́мше свѣти́льники своѧ̀, не взѧ́ша съ собо́ю 
є҆ле́а.
</span>
<span type='verse' num='4'>
Мꙋ́дрыѧ же прїѧ́ша є҆ле́й въ сосꙋ́дѣхъ, со 
свѣти́льники свои́ми.
</span>
<span type='verse' num='5'>
Коснѧ́щꙋ же женихꙋ̀, 
воздрема́шасѧ всѧ̑, и҆ спа́хꙋ.
</span>
<span type='verse' num='6'>
Полꙋ́нощи же во́пль 
бы́сть: сѐ жени́хъ грѧде́тъ, и҆сходи́те въ срѣ́тенїе 
є҆гѡ̀.
</span>
<span type='verse' num='7'>
Тогда̀ воста́вше всѧ̀ дѣ́вы ты́ѧ, и҆ 
ѹ҆краси́ша свѣти́льники своѧ̀.
</span>
<span type='verse' num='8'>
Ю҆рѡ́дивыѧ же мꙋ̑дрымъ 
рѣ́ша: дади́те на́мъ ѿ є҆ле́а ва́шегѡ, ꙗ҆́кѡ 
свѣти́льницы на́ши ѹ҆гаса́ютъ.
</span>
<span type='verse' num='9'>
Ѿвѣща́ша же мꙋ́дрыѧ, 
глаго́люще: є҆да̀ ка́кѡ не доста́нетъ на́мъ и҆ ва́мъ: 
и҆ди́те же па́че къ продаю́щымъ, и҆ кꙋпи́те себѣ̀.
</span>
<span type='verse' num='10'>

И҆дꙋ́щымъ же и҆̀мъ кꙋпи́ти, прїи́де жени́хъ, и҆ готѡ́выѧ 
внидо́ша съ ни́мъ на бра́ки: и҆ затворе́ны бы́ша двє́ри. 

</span>
<span type='verse' num='11'>
Послѣди́ же прїидо́ша и҆ про́чыѧ дѣ́вы, глаго́люще: 
гдⷭ҇и, гдⷭ҇и, ѿве́рзи на́мъ.
</span>
<span type='verse' num='12'>
Ѻ҆́нъ же ѿвѣща́въ, 
речѐ и҆̀мъ: а҆ми́нь глаго́лю ва́мъ, не вѣ́мъ ва́съ.
</span>
<span type='verse' num='13'>

Бди́те ѹ҆̀бо, ꙗ҆́кѡ не вѣ́сте днѐ, ни часа̀, во́ньже 
сн҃ъ человѣ́ческїй прїи́детъ.

%&lt;Коне́цъ сꙋббѡ́тѣ.%&gt;

%&lt;(заⷱ҇ р҃є)%&gt; [ѯ҃]
</span>
<span type='verse' num='14'>
%&lt;Ꙗ҆́%&gt;коже 
бо%&lt;*%&gt;{%&lt;Недѣ́лѧ ѕ҃і: Р%&gt;ечѐ гдⷭ҇ь при́тчꙋ сїю̀%&lt;*%&gt;} 
человѣ́къ нѣ́кїй ѿходѧ̀ призва̀ своѧ̀ рабы̑, и҆ предадѐ 
и҆̀мъ и҆мѣ́нїе своѐ.
</span>
<span type='verse' num='15'>
И҆ ѻ҆́вомꙋ ѹ҆́бѡ дадѐ пѧ́ть 
тала̑нтъ, ѻ҆́вомꙋ же два̀, ѻ҆́вомꙋ же є҆ди́нъ, комꙋ́ждо 
проти́вꙋ си́лы є҆гѡ̀: и҆ ѿи́де а҆́бїе.
</span>
<span type='verse' num='16'>
Ше́дъ же 
прїе́мый пѧ́ть тала̑нтъ, дѣ́ла въ ни́хъ, и҆ сотворѝ 
дрꙋгі́ѧ пѧ́ть тала̑нтъ.
</span>
<span type='verse' num='17'>
Та́кожде (л. м҃ѳ ѡ҆б.) и҆ и҆́же 
два̀, прїѡбрѣ́те и҆ то́й дрꙋга̑ѧ два̀.
</span>
<span type='verse' num='18'>
Прїе́мый же 
є҆ди́нъ, ше́дъ вкопа̀ є҆го̀ въ зе́млю, и҆ скры̀ сребро̀ 
гдⷭ҇и́на своегѡ̀.
</span>
<span type='verse' num='19'>
По мно́зѣ же вре́мени прїи́де 
гдⷭ҇и́нъ ра̑бъ тѣ́хъ, и҆ стѧза́сѧ съ ни́ми ѡ҆ словесѝ.
</span>
<span type='verse' num='20'>

И҆ пристꙋ́пль пѧ́ть тала̑нтъ прїе́мый, принесѐ дрꙋгі́ѧ 
пѧ́ть тала̑нтъ, глаго́лѧ: гдⷭ҇и, пѧ́ть тала̑нтъ мѝ є҆сѝ 
пре́далъ, сѐ дрꙋгі́ѧ пѧ́ть тала̑нтъ прїѡбрѣто́хъ и҆́ми. 

</span>
<span type='verse' num='21'>
Рече́ же є҆мꙋ̀ гдⷭ҇ь є҆гѡ̀: до́брый ра́бе, бл҃гі́й и҆ 
вѣ́рный, ѡ҆ ма́лѣ бы́лъ є҆сѝ вѣ́ренъ, надⸯ мно́гими 
тѧ̀ поста́влю: вни́ди въ ра́дость гдⷭ҇а твоегѡ̀.
</span>
<span type='verse' num='22'>

Пристꙋ́пль же и҆ и҆́же два̀ тала́нта прїе́мый, речѐ: гдⷭ҇и, 
два̀ тала́нта мѝ є҆сѝ пре́далъ, сѐ дрꙋга̑ѧ два̀ тала́нта 
прїѡбрѣто́хъ и҆́ма.
</span>
<span type='verse' num='23'>
Рече́ же є҆мꙋ̀ гдⷭ҇ь є҆гѡ̀: 
до́брый ра́бе, благі́й и҆ вѣ́рный, ѡ҆ ма́лѣ мѝ бы́лъ 
є҆сѝ вѣ́ренъ, надⸯ мно́гими тѧ̀ поста́влю: вни́ди въ 
ра́дость гдⷭ҇а твоегѡ̀.
</span>
<span type='verse' num='24'>
Пристꙋ́пль же и҆ прїе́мый 
є҆ди́нъ тала́нтъ, речѐ: гдⷭ҇и, вѣ́дѧхъ тѧ̀, ꙗ҆́кѡ 
же́стокъ є҆сѝ человѣ́къ: жне́ши, и҆дѣ́же не сѣ́ѧлъ 
є҆сѝ, и҆ собира́еши, ю҆́дꙋже не расточи́лъ є҆сѝ:
</span>
<span type='verse' num='25'>
И҆ 
ѹ҆боѧ́всѧ ше́дъ скры́хъ тала́нтъ тво́й въ землѝ, и҆ сѐ 
и҆́маши твоѐ.
</span>
<span type='verse' num='26'>
Ѿвѣща́въ же гдⷭ҇ь є҆гѡ̀, речѐ 
є҆мꙋ̀: лꙋка́вый ра́бе и҆ лѣни́вый, вѣ́дѧше, ꙗ҆́кѡ жнꙋ̀, 
и҆дѣ́же не сѣ́ѧхъ, и҆ собира́ю, ю҆́дꙋже не расточи́хъ:
</span>
<span type='verse' num='27'>

Подоба́ше ѹ҆̀бо тебѣ̀ вда́ти сребро̀ моѐ торжникѡ́мъ, и҆ 
прише́дъ а҆́зъ взѧ́лъ бы́хъ своѐ съ ли́хвою.
</span>
<span type='verse' num='28'>
Возⸯми́те 
ѹ҆̀бо ѿ негѡ̀ тала́нтъ, и҆ дади́те и҆мꙋ́щемꙋ де́сѧть 
тала̑нтъ.
</span>
<span type='verse' num='29'>
И҆мꙋ́щемꙋ бо вездѣ̀ дано̀ бꙋ́детъ, и҆ 
преизбꙋ́детъ: ѿ неимꙋ́щагѡ же, и҆ є҆́же мни́тсѧ и҆мѣ́ѧ, 
взѧ́то бꙋ́детъ ѿ негѡ̀.
</span>
<span type='verse' num='30'>
И҆ неключи́маго раба̀ вве́рзите 
во тмꙋ̀ кромѣ́шнюю: (л. н҃) тꙋ̀ бꙋ́детъ пла́чь и҆ скре́жетъ 
зꙋбѡ́мъ. сїѧ̑ глаго́лѧ возгласѝ: и҆мѣ́ѧй ѹ҆́ши слы́шати, 
да слы́шитъ.

%&lt;Коне́цъ недѣ́ли.%&gt;

%&lt;(заⷱ҇ р҃ѕ)%&gt; [ѯ҃а]
</span>
<span type='verse' num='31'>
%&lt;Е҆%&gt;гда́ 
же%&lt;*%&gt;{%&lt;Недѣ́лѧ мѧсопꙋ́стнаѧ: Р%&gt;ечѐ гдⷭ҇ь: 
є҆гда̀%&lt;*%&gt;} прїи́детъ сн҃ъ человѣ́ческїй въ сла́вѣ 
свое́й, и҆ всѝ ст҃і́и а҆́гг҃ли съ ни́мъ, тогда̀ сѧ́детъ на 
прⷭ҇то́лѣ сла́вы своеѧ̀:
</span>
<span type='verse' num='32'>
И҆ соберꙋ́тсѧ предⸯ ни́мъ 
всѝ ꙗ҆зы́цы, и҆ разлꙋчи́тъ и҆̀хъ дрꙋ́гъ ѿ дрꙋ́га, 
ꙗ҆́коже па́стырь разлꙋча́етъ ѻ҆́вцы ѿ ко́злищъ.
</span>
<span type='verse' num='33'>
И҆ 
поста́витъ ѻ҆́вцы ѡ҆деснꙋ́ю себѐ, а҆ кѡ́злища ѡ҆шꙋ́юю.
</span>
<span type='verse' num='34'>

Тогда̀ рече́тъ цр҃ь сꙋ́щымъ ѡ҆деснꙋ́ю є҆гѡ̀: прїиди́те 
благослове́ннїи ѻ҆ц҃а̀ моегѡ̀, наслѣ́дꙋйте ѹ҆гото́ванное 
ва́мъ црⷭ҇твїе ѿ сложе́нїѧ мі́ра.
</span>
<span type='verse' num='35'>
Взалка́хсѧ бо, и҆ 
да́сте мѝ ꙗ҆́сти: возжада́хсѧ, и҆ напои́сте мѧ̀: стра́ненъ 
бѣ́хъ, и҆ введо́сте менѐ:
</span>
<span type='verse' num='36'>
На́гъ, и҆ ѡ҆дѣ́ѧсте мѧ̀: 
бо́ленъ, и҆ посѣти́сте менѐ: въ темни́цѣ бѣ́хъ, и҆ 
прїидо́сте ко мнѣ̀.
</span>
<span type='verse' num='37'>
Тогда̀ ѿвѣща́ютъ є҆мꙋ̀ 
пра́вєдницы, глаго́люще: гдⷭ҇и, когда́ тѧ ви́дѣхомъ 
а҆́лчꙋща, и҆ напита́хомъ; и҆лѝ жа́ждꙋща, и҆ напои́хомъ;
</span>
<span type='verse' num='38'>

Когда́ же тѧ̀ ви́дѣхомъ стра́нна, и҆ введо́хомъ; и҆лѝ 
на́га, и҆ ѡ҆дѣ́ѧхомъ;
</span>
<span type='verse' num='39'>
Когда́ же тѧ̀ ви́дѣхомъ болѧ́ща, 
и҆лѝ въ темни́цѣ, и҆ прїидо́хомъ къ тебѣ̀;
</span>
<span type='verse' num='40'>
И҆ 
ѿвѣща́въ цр҃ь рече́тъ и҆̀мъ: а҆ми́нь глаго́лю ва́мъ, 
поне́же сотвори́сте є҆ди́номꙋ си́хъ бра́тїй мои́хъ 
ме́ньшихъ, мнѣ̀ сотвори́сте.
</span>
<span type='verse' num='41'>
Тогда̀ рече́тъ и҆ сꙋ́щымъ 
ѡ҆шꙋ́юю є҆гѡ̀: и҆ди́те ѿ менѐ проклѧ́тїи ко ѻ҆́гнь 
вѣ́чный, ѹ҆гото́ванный дїа́волꙋ и҆ а҆́ггелѡмъ є҆гѡ̀.
</span>
<span type='verse' num='42'>

Взалка́хсѧ бо, и҆ не да́сте мѝ ꙗ҆́сти: возжада́хсѧ, (л. н҃ 
ѡ҆б.) и҆ не напои́сте менѐ.
</span>
<span type='verse' num='43'>
Стра́ненъ бѣ́хъ, и҆ не 
введо́сте менѐ: на́гъ, и҆ не ѡ҆дѣ́ѧсте менѐ: бо́ленъ, и҆ 
въ темни́цѣ, и҆ не посѣти́сте менѐ.
</span>
<span type='verse' num='44'>
Тогда̀ 
ѿвѣща́ютъ є҆мꙋ̀ и҆ ті́и, глаго́люще: гдⷭ҇и, когда́ тѧ 
ви́дѣхомъ а҆́лчꙋща, и҆лѝ жа́ждꙋща, и҆лѝ стра́нна, и҆лѝ 
на́га, и҆лѝ бо́льна, и҆лѝ въ темни́цѣ, и҆ не послꙋжи́хомъ 
тебѣ̀;
</span>
<span type='verse' num='45'>
Тогда̀ ѿвѣща́етъ и҆̀мъ, глаго́лѧ: а҆ми́нь 
глаго́лю ва́мъ, поне́же не сотвори́сте є҆ди́номꙋ си́хъ 
ме́ньшихъ, ни мнѣ̀ сотвори́сте.
</span>
<span type='verse' num='46'>
И҆ и҆́дꙋтъ сі́и въ 
мꙋ́кꙋ вѣ́чнꙋю, пра́вєдницы же въ живо́тъ вѣ́чный.

%&lt;Коне́цъ недѣ́ли мѧсопꙋ́стной.%&gt;


</span>
<span type='chapter' num='26'>
%&lt;Глава̀ к҃ѕ.%&gt;
</span>

<span type='prepend'>


%&lt;(заⷱ҇ р҃з)%&gt;
</span>
<span type='verse' num='1'>
%&lt;И҆%&gt; бы́сть, є҆гда̀ сконча̀ і҆и҃съ 
всѧ̀ словеса̀ сїѧ̀, речѐ ѹ҆ченикѡ́мъ свои́мъ:%&lt;*%&gt;{%&lt;Во 
ст҃ы́й и҆ вели́кїй четверто́къ, на лїтꙋргі́и: Р%&gt;ечѐ гдⷭ҇ь 
свои́мъ ѹ҆ченикѡ́мъ:%&lt;*%&gt;}
</span>
<span type='verse' num='2'>
Вѣ́сте, ꙗ҆́кѡ по двою̀ 
дню̀ па́сха бꙋ́детъ, и҆ сн҃ъ человѣ́ческїй пре́данъ бꙋ́детъ 
на пропѧ́тїе.

%&lt;Коне́цъ вто́рникꙋ вели́комꙋ.%&gt;


</span>
<span type='verse' num='3'>
Тогда̀ собра́шасѧ а҆рхїере́є, и҆ кни́жницы и҆ 
ста́рцы людсті́и, во дво́ръ а҆рхїере́овъ, глаго́лемагѡ 
каїа́фы:
</span>
<span type='verse' num='4'>
И҆ совѣща́ша, да і҆и҃са ле́стїю и҆́мꙋтъ, и҆ 
ѹ҆бїю́тъ.
</span>
<span type='verse' num='5'>
Глаго́лахꙋ же: но не въ пра́здникъ, да не 
молва̀ бꙋ́детъ въ лю́дехъ.

%&lt;(заⷱ҇ р҃и)%&gt; [ѯ҃в]
</span>
<span type='verse' num='6'>
%&lt;I҆%&gt;и҃сꙋ же%&lt;**%&gt;{%&lt;Въ 
сре́дꙋ вели́кꙋю, на лїтꙋргі́и: В%&gt;о вре́мѧ ѻ҆́но, 
і҆и҃сꙋ%&lt;**%&gt;} бы́вшꙋ въ виѳа́нїи, въ домꙋ̀ сі́мѡна 
прокаже́ннагѡ,
</span>
<span type='verse' num='7'>
Пристꙋпѝ къ немꙋ̀ жена̀, стклѧ́ницꙋ (л. 
н҃а) мѵ́ра и҆мꙋ́щи многоцѣ́ннагѡ, и҆ возлива́ше на главꙋ̀ 
є҆гѡ̀, возлежа́щꙋ.
</span>
<span type='verse' num='8'>
Ви́дѣвше же ѹ҆ченицы̀ є҆гѡ̀, 
негодова́ша, глаго́люще. чесѡ̀ ра́ди ги́бель сїѧ̀ бы́сть;
</span>
<span type='verse' num='9'>

Можа́ше бо сїѐ мѵ́ро продано̀ бы́ти на мно́зѣ, и҆ да́тисѧ 
ни́щымъ.
</span>
<span type='verse' num='10'>
Разꙋмѣ́въ же і҆и҃съ речѐ и҆̀мъ: что̀ 
трꙋжда́ете женꙋ̀; дѣ́ло бо добро̀ содѣ́ла ѡ҆ мнѣ̀.
</span>
<span type='verse' num='11'>

Всегда́ бо ни́щыѧ и҆́мате съ собо́ю: мене́ же не всегда̀ 
и҆́мате.
</span>
<span type='verse' num='12'>
Возлїѧ́вши бо сїѧ̀ мѵ́ро сїѐ на тѣ́ло моѐ, 
на погребе́нїе мѧ̀ сотворѝ.
</span>
<span type='verse' num='13'>
А҆ми́нь глаго́лю ва́мъ: 
и҆дѣ́же а҆́ще проповѣ́дано бꙋ́детъ є҆ѵⷢ҇лїе сїѐ во 
все́мъ мі́рѣ, рече́тсѧ, и҆ є҆́же сотворѝ сїѧ̀, въ па́мѧть 
є҆ѧ̀.
</span>
<span type='verse' num='14'>
Тогда̀ ше́дъ є҆ди́нъ ѿ ѻ҆боюна́десѧте, 
глаго́лемый і҆ꙋ́да і҆скарїѡ́тскїй, ко а҆рхїере́ѡмъ,
</span>
<span type='verse' num='15'>

Речѐ: что́ ми хо́щете да́ти, и҆ а҆́зъ ва́мъ преда́мъ 
є҆го̀; ѻ҆ни́ же поста́виша є҆мꙋ̀ три́десѧть сре́брєникъ. 

</span>
<span type='verse' num='16'>
И҆ ѿто́лѣ и҆ска́ше подо́бна вре́мене, да є҆го̀ 
преда́стъ.

%&lt;Коне́цъ вели́кой средѣ̀.%&gt;

[ѯ҃г]
</span>
<span type='verse' num='17'>
Въ пе́рвый же де́нь ѡ҆прѣсно́чный 
пристꙋпи́ша ѹ҆ченицы̀ і҆и҃сови, глаго́люще є҆мꙋ̀: гдѣ̀ 
хо́щещи, ѹ҆гото́ваемъ тѝ ꙗ҆́сти па́схꙋ;
</span>
<span type='verse' num='18'>
Ѻ҆́нъ же 
речѐ: и҆ди́те во гра́дъ ко ѻ҆́нсицѣ, и҆ рцы́те є҆мꙋ̀: 
ѹ҆чи́тель глаго́летъ, вре́мѧ моѐ бли́зъ є҆́сть, ѹ҆ 
тебѐ сотворю̀ па́схꙋ со ѹ҆ченикѝ мои́ми.
</span>
<span type='verse' num='19'>
И҆ 
сотвори́ша ѹ҆ченицы̀, ꙗ҆́коже повелѣ̀ и҆̀мъ і҆и҃съ: и҆ 
ѹ҆гото́ваша па́схꙋ.
</span>
<span type='verse' num='20'>
Ве́черꙋ же бы́вшꙋ возлежа́ше со 
ѻ҆бѣмана́десѧте ѹ҆ченико́ма.

%&lt;Прейдѝ четверткꙋ̀ вели́комꙋ, во і҆ѡа́ннѣ зача́ло 
м҃д:%&gt; [Вѣ́дый же і҆и҃съ:] (л. м҃а ѡ҆б.)

%&lt;И҆ па́ки чтѝ здѣ̀:%&gt;

[ѯ҃д]
</span>
<span type='verse' num='21'>
И҆ ꙗ҆дꙋ́щымъ и҆̀мъ речѐ: а҆ми́нь глаго́лю 
ва́мъ, ꙗ҆́кѡ є҆ди́нъ ѿ ва́съ преда́стъ мѧ̀.
</span>
<span type='verse' num='22'>
И҆ 
скорбѧ́ще ѕѣлѡ̀, нача́ша глаго́лати є҆мꙋ̀ є҆ди́нъ кі́йждо 
и҆́хъ: є҆да̀ а҆́зъ є҆́смь, гдⷭ҇и;
</span>
<span type='verse' num='23'>
Ѻ҆́нъ же 
ѿвѣща́въ речѐ: ѡ҆мочи́вый со мно́ю въ соли́ло рꙋ́кꙋ, 
то́й мѧ̀ преда́стъ.
</span>
<span type='verse' num='24'>
Сн҃ъ же человѣ́ческїй и҆́детъ, 
ꙗ҆́коже є҆́сть пи́сано ѡ҆ не́мъ. го́ре же человѣ́кꙋ 
томꙋ̀, и҆́мже сн҃ъ чл҃вѣ́ческїй преда́стсѧ: добро̀ бы бы́ло 
є҆мꙋ̀, а҆́ще не бы̀ роди́лсѧ человѣ́къ то́й.
</span>
<span type='verse' num='25'>

Ѿвѣща́въ же і҆ꙋ́да предаѧ́й є҆го̀, речѐ: є҆да̀ а҆́зъ 
є҆́смь, равві̀; глаго́ла є҆мꙋ̀: ты̀ речѐ.
</span>
<span type='verse' num='26'>
Ꙗ҆дꙋ́щымъ 
же и҆̀мъ, прїе́мъ і҆и҃съ хлѣ́бъ, и҆ благослови́въ преломѝ, 
и҆ даѧ́ше ѹ҆ченикѡ́мъ, и҆ речѐ: прїими́те, ꙗ҆ди́те, сїѐ 
є҆́сть тѣ́ло моѐ.
</span>
<span type='verse' num='27'>
И҆ прїе́мъ ча́шꙋ, хвалꙋ̀ возда́въ, 
дадѐ и҆̀мъ, глаго́лѧ: пі́йте ѿ неѧ̀ всѝ.
</span>
<span type='verse' num='28'>
Сїѧ́ бо 
є҆́сть кро́вь моѧ̀ но́вагѡ завѣ́та, ꙗ҆́же за мнѡ́гїѧ 
и҆злива́ема, во ѡ҆ставле́нїе грѣхѡ́въ.
</span>
<span type='verse' num='29'>
Глаго́лю же 
ва́мъ: ꙗ҆́кѡ не и҆́мамъ пи́ти ѿ ны́нѣ ѿ сегѡ̀ плода̀ 
ло́знагѡ, до днѐ тогѡ̀, є҆гда̀ и҆̀ пїю̀ съ ва́ми но́во во 
црⷭ҇твїи ѻ҆ц҃а̀ моегѡ̀.
</span>
<span type='verse' num='30'>
И҆ воспѣ́вше, и҆зыдо́ша въ 
го́рꙋ є҆леѡ́нскꙋ.
</span>
<span type='verse' num='31'>
Тогда̀ глаго́ла и҆̀мъ і҆и҃съ: всѝ 
вы̀ соблазните́сѧ ѡ҆ мнѣ̀ въ но́щь сїю̀. пи́сано бо 
є҆́сть: поражꙋ̀ па́стырѧ, и҆ разы́дꙋтсѧ ѻ҆́вцы ста́да.
</span>
<span type='verse' num='32'>

По воскресе́нїи же мое́мъ, варѧ́ю вы̀ въ галїле́и.
</span>
<span type='verse' num='33'>

Ѿвѣща́въ же пе́тръ речѐ є҆мꙋ̀: а҆́ще и҆ всѝ 
соблазнѧ́тсѧ ѡ҆ тебѣ̀, а҆́зъ никогда́же соблажню́сѧ.
</span>
<span type='verse' num='34'>

Речѐ є҆мꙋ̀ і҆и҃съ: а҆ми́нь глаго́лю тебѣ̀, ꙗ҆́кѡ въ сїю̀ 
но́щь, пре́жде да́же а҆ле́ктѡръ не возгласи́тъ, трикра́ты 
ѿве́ржешисѧ менѐ.
</span>
<span type='verse' num='35'>
Глаго́ла є҆мꙋ̀ (л. н҃в) пе́тръ: 
а҆́ще мѝ є҆́сть и҆ ѹ҆мре́ти съ тобо́ю, не ѿве́ргꙋсѧ 
тебѐ. та́кожде и҆ всѝ ѹ҆ченицы̀ рѣ́ша.
</span>
<span type='verse' num='36'>
Тогда̀ 
прїи́де съ ни́ми і҆и҃съ въ ве́сь нарица́емꙋю геѳсима́нїа, и҆ 
глаго́ла ѹ҆ченикѡ́мъ: сѣди́те тꙋ̀, до́ндеже ше́дъ 
помолю́сѧ та́мѡ.
</span>
<span type='verse' num='37'>
И҆ пое́мъ петра̀ и҆ ѻ҆́ба сы́на 
зеведе́ова, нача́тъ скорбѣ́ти и҆ тꙋжи́ти.
</span>
<span type='verse' num='38'>
Тогда̀ 
глаго́ла и҆̀мъ і҆и҃съ: приско́рбна є҆́сть дꙋша̀ моѧ̀ до 
сме́рти: пожди́те здѣ̀, и҆ бди́те со мно́ю.
</span>
<span type='verse' num='39'>
И҆ преше́дъ 
ма́лѡ, падѐ на лицѣ̀ свое́мъ, молѧ́сѧ, и҆ глаго́лѧ: 
ѻ҆́ч҃е мо́й, а҆́ще возмо́жно є҆́сть, да мимои́детъ ѿ 
менѐ ча́ша сїѧ̀: ѻ҆ба́че не ꙗ҆́коже а҆́зъ хощꙋ̀, но 
ꙗ҆́коже ты̀.

%&lt;Ста́ни здѣ̀ па́ки четверткꙋ̀ вели́комꙋ, и҆ поймѝ въ 
лꙋцѣ̀, зача́ло р҃ѳ:%&gt; [Ꙗ҆ви́сѧ же є҆мꙋ̀ а҆́гг҃лъ съ 
небесѐ:]

%&lt;И҆ па́ки чтѝ здѣ̀:%&gt;


</span>
<span type='verse' num='40'>
И҆ прише́дъ ко ѹ҆ченикѡ́мъ, и҆ ѡ҆брѣ́те и҆̀хъ 
спѧ́щѧ, и҆ глаго́ла петро́ви: та́кѡ ли не возмого́сте 
є҆ди́нагѡ часа̀ побдѣ́ти со мно́ю;
</span>
<span type='verse' num='41'>
Бди́те и҆ 
моли́тесѧ, да не вни́дете въ напа́сть: дꙋ́хъ бо бо́дръ, 
пло́ть же немощна̀.
</span>
<span type='verse' num='42'>
Па́ки втори́цею ше́дъ помоли́сѧ, 
глаго́лѧ: ѻ҆́ч҃е мо́й, а҆́ще не мо́жетъ сїѧ̀ ча́ша мимоитѝ 
ѿ менѐ, а҆́ще не пїю̀ є҆ѧ̀, бꙋ́ди во́лѧ твоѧ̀.
</span>
<span type='verse' num='43'>
И҆ 
прише́дъ ѡ҆брѣ́те и҆̀хъ па́ки спѧ́щѧ, бѣ́ста бо и҆̀мъ 
ѻ҆́чи ѡ҆тѧготѣ́нѣ.
</span>
<span type='verse' num='44'>
И҆ ѡ҆ста́вль и҆̀хъ, ше́дъ па́ки 
помоли́сѧ трети́цею, то́жде сло́во ре́къ.
</span>
<span type='verse' num='45'>
Тогда̀ 
прїи́де ко ѹ҆ченикѡ́мъ свои́мъ, и҆ глаго́ла и҆̀мъ: спи́те 
про́чее, и҆ почива́йте: сѐ прибли́жисѧ ча́съ, и҆ сн҃ъ 
человѣ́ческїй предае́тсѧ въ рꙋ́ки грѣ́шникѡвъ.
</span>
<span type='verse' num='46'>

Воста́ните, и҆́демъ: сѐ прибли́жисѧ предаѧ́й мѧ̀. [ѯ҃є] 

</span>
<span type='verse' num='47'>
И҆ є҆щѐ (л. н҃в ѡ҆б.) є҆мꙋ̀ глаго́лющꙋ, сѐ і҆ꙋ́да 
є҆ди́нъ ѿ ѻ҆боюна́десѧте прїи́де, и҆ съ ни́мъ наро́дъ 
мно́гъ, со ѻ҆рꙋ́жїемъ и҆ дреко́льми, ѿ а҆рхїерє́й и҆ 
ста́рєцъ людски́хъ.
</span>
<span type='verse' num='48'>
Предаѧ́й же є҆го̀, дадѐ и҆̀мъ 
зна́менїе, глаго́лѧ: є҆го́же а҆́ще лобжꙋ̀, то́й є҆́сть, 
и҆ми́те є҆го̀.
</span>
<span type='verse' num='49'>
И҆ а҆́бїе пристꙋ́пль ко і҆и҃сови, речѐ: 
ра́дꙋйсѧ равві̀, и҆ ѡ҆блобыза̀ є҆го̀.
</span>
<span type='verse' num='50'>
I҆и҃съ же речѐ 
є҆мꙋ̀: ꙾дрꙋ́же, творѝ на не́же є҆сѝ прише́лъ꙾{꙾дрꙋ́же, 
на сїе́ ли прише́лъ є҆сѝ;꙾}. тогда̀ пристꙋ́пльше 
возложи́ша рꙋ́цѣ на і҆и҃са, и҆ ꙗ҆́ша є҆го̀.
</span>
<span type='verse' num='51'>
И҆ сѐ 
є҆ди́нъ ѿ сꙋ́щихъ со і҆и҃сомъ, просте́ръ рꙋ́кꙋ, и҆звлечѐ 
но́жъ сво́й: и҆ ѹ҆да́ри раба̀ а҆рхїере́ова, и҆ ѹ҆рѣ́за 
є҆мꙋ̀ ѹ҆́хо.
</span>
<span type='verse' num='52'>
Тогда̀ глаго́ла є҆мꙋ̀ і҆и҃съ: возвратѝ 
но́жъ тво́й въ мѣ́сто є҆гѡ̀: вси́ бо прїе́мшїи но́жъ 
ноже́мъ поги́бнꙋтъ:
</span>
<span type='verse' num='53'>
И҆лѝ мни́тсѧ тѝ, ꙗ҆́кѡ не могꙋ̀ 
ны́нѣ ѹ҆моли́ти ѻ҆ц҃а̀ моего̀, и҆ предста́витъ мѝ 
вѧ́щше и҆лѝ двана́десѧте легеѡ́на а҆́гг҃лъ;
</span>
<span type='verse' num='54'>
Ка́кѡ же 
ѹ҆̀бо сбꙋ́дꙋтсѧ писа̑нїѧ, ꙗ҆́кѡ та́кѡ подоба́етъ бы́ти; 

</span>
<span type='verse' num='55'>
Въ то́й ча́съ речѐ і҆и҃съ наро́дѡмъ: ꙗ҆́кѡ на 
разбо́йника ли и҆зыдо́сте со ѻ҆рꙋ́жїемъ и҆ дреко́льми, 
ꙗ҆́ти мѧ̀; по всѧ̀ днѝ при ва́съ сѣдѣ́хъ ѹ҆чѧ̀ въ 
цр҃кви, и҆ не ꙗ҆́сте менѐ.
</span>
<span type='verse' num='56'>
Се́ же всѐ бы́сть, да 
сбꙋ́дꙋтсѧ писа̑нїѧ проро́чєскаѧ. тогда̀ ѹ҆ченицы̀ всѝ 
ѡ҆ста́вльше є҆го̀, бѣжа́ша.

%&lt;(заⷱ҇ р҃ѳ)%&gt;
</span>
<span type='verse' num='57'>
%&lt;В%&gt;о́ини же%&lt;*%&gt;{%&lt;Е҆ѵⷢ҇лїе г҃ 
ст҃ы́хъ стрⷭ҇те́й: В%&gt;о вре́мѧ ѻ҆́но, во́ини%&lt;*%&gt;} є҆́мше 
і҆и҃са ведо́ша къ каїа́фѣ а҆рхїере́ови, и҆дѣ́же кни́жницы 
и҆ ста́рцы собра́шасѧ.
</span>
<span type='verse' num='58'>
Пе́тръ же и҆дѧ́ше по не́мъ 
и҆здале́ча, до двора̀ а҆рхїере́ова: и҆ вше́дъ внꙋ́трь, 
сѣдѧ́ше со слꙋга́ми, ви́дѣти кончи́нꙋ.
</span>
<span type='verse' num='59'>
А҆рхїере́є же 
и҆ ста́рцы, и҆ со́нмъ (л. н҃г) ве́сь, и҆ска́хꙋ 
лжесвидѣ́тельства на і҆и҃са, ꙗ҆́кѡ да ѹ҆бїю́тъ є҆го̀, 

</span>
<span type='verse' num='60'>
И҆ не ѡ҆брѣта́хꙋ: и҆ мнѡ́гимъ лжесвидѣ́телємъ 
пристꙋ́пльшымъ, не ѡ҆брѣто́ша. по́слѣжде же пристꙋпи́ша 
два̀ лжесвидѣ́телѧ,
</span>
<span type='verse' num='61'>
Рѣ́ста: се́й речѐ, могꙋ̀ 
разори́ти цр҃ковь бж҃їю, и҆ тремѝ де́ньми созда́ти ю҆̀. 

</span>
<span type='verse' num='62'>
И҆ воста́въ а҆рхїере́й, речѐ є҆мꙋ̀: ничесѡ́же ли 
ѿвѣщава́еши, что̀ сі́и на тѧ̀ свидѣ́тельствꙋютъ.
</span>
<span type='verse' num='63'>

I҆и҃съ же молча́ше. и҆ ѿвѣща́въ а҆рхїере́й, речѐ є҆мꙋ̀: 
заклина́ю тѧ̀ бг҃омъ живы́мъ, да рече́ши на́мъ, а҆́ще ты̀ 
є҆сѝ хрⷭ҇то́съ сн҃ъ бж҃їй;
</span>
<span type='verse' num='64'>
Глаго́ла є҆мꙋ̀ і҆и҃съ: 
ты̀ речѐ. ѻ҆ба́че глаго́лю ва́мъ: ѿсе́лѣ ѹ҆́зрите 
сн҃а человѣ́ческаго сѣдѧ́ща ѡ҆деснꙋ́ю си́лы, и҆ грѧдꙋ́ща 
на ѻ҆́блацѣхъ нбⷭ҇ныхъ.
</span>
<span type='verse' num='65'>
Тогда̀ а҆рхїере́й растерза̀ 
ри̑зы своѧ̀, глаго́лѧ: ꙗ҆́кѡ хꙋлꙋ̀ глаго́ла, что̀ є҆щѐ 
тре́бꙋемъ свидѣ́телей; сѐ ны́нѣ слы́шасте хꙋлꙋ̀ є҆гѡ̀: 

</span>
<span type='verse' num='66'>
Что́ сѧ ва́мъ мни́тъ; ѻ҆ни́ же ѿвѣща́вше, рѣ́ша: 
пови́ненъ є҆́сть сме́рти.
</span>
<span type='verse' num='67'>
Тогда̀ заплева́ша лицѐ 
є҆гѡ̀, и҆ ꙾па́кѡсти є҆мꙋ̀ дѣ́ѧхꙋ꙾{꙾и҆ по лани́тома бїѧ́хꙋ 
є҆го̀꙾}, ѻ҆́вїи же *за лани́тꙋ ѹ҆да́риша*{*заꙋша́хꙋ 
є҆го̀*},
</span>
<span type='verse' num='68'>
Глаго́люще: прорцы̀ на́мъ хрⷭ҇тѐ, кто́ 
є҆сть ѹ҆даре́й тѧ̀; [ѯ҃ѕ]
</span>
<span type='verse' num='69'>
Пе́тръ же внѣ̀ 
сѣдѧ́ше во дворѣ̀, и҆ пристꙋпѝ къ немꙋ̀ є҆ди́на рабы́нѧ, 
глаго́лющи: и҆ ты̀ бѣ̀ со і҆и҃сомъ галїле́йскимъ.
</span>
<span type='verse' num='70'>

Ѻ҆́нъ же ѿве́ржесѧ предⸯ всѣ́ми, глаго́лѧ: не вѣ́мъ, 
что̀ глаго́леши.
</span>
<span type='verse' num='71'>
И҆зше́дшꙋ же є҆мꙋ̀ ко вратѡ́мъ, 
ѹ҆зрѣ̀ є҆го̀ дрꙋга́ѧ, и҆ глаго́ла и҆̀мъ тꙋ̀: и҆ се́й 
бѣ̀ со і҆и҃сомъ назѡре́омъ.
</span>
<span type='verse' num='72'>
И҆ па́ки ѿве́ржесѧ съ 
клѧ́твою: ꙗ҆́кѡ не зна́ю человѣ́ка.
</span>
<span type='verse' num='73'>
По ма́лѣ же 
пристꙋпи́вше стоѧ́щїи, рѣ́ша петро́ви: вои́стиннꙋ и҆ ты̀ 
ѿ ни́хъ є҆сѝ: и҆́бо бесѣ́да твоѧ̀ ꙗ҆́вѣ тѧ̀ твори́тъ. 

</span>
<span type='verse' num='74'>
Тогда̀ нача́тъ (л. н҃г ѡ҆б.) роти́тисѧ и҆ клѧ́тисѧ, 
ꙗ҆́кѡ не зна́ю человѣ́ка. и҆ а҆́бїе пѣ́телъ возгласѝ. 

</span>
<span type='verse' num='75'>
И҆ помѧнꙋ̀ пе́тръ глаго́лъ і҆и҃совъ, рече́нный є҆мꙋ̀: 
ꙗ҆́кѡ пре́жде да́же пѣ́телъ не возгласи́тъ, трикра́ты 
ѿве́ржешисѧ менѐ, и҆ и҆зше́дъ во́нъ пла́касѧ го́рькѡ.

%&lt;Коне́цъ г҃-мꙋ страстно́мꙋ.%&gt;


</span>
<span type='chapter' num='27'>
%&lt;Глава̀ к҃з.%&gt;
</span>

<span type='prepend'>


%&lt;(заⷱ҇ р҃і)%&gt;
</span>
<span type='verse' num='1'>
%&lt;Ѹ҆́%&gt;трꙋ же%&lt;*%&gt;{%&lt;Въ пѧто́къ 
вели́кїй на а҃-мъ часѣ̀: В%&gt;о вре́мѧ ѻ҆́но, ѹ҆́трꙋ%&lt;*%&gt;} 
бы́вшꙋ, совѣ́тъ%&lt;**%&gt;{%&lt;Въ пѧто́къ вели́кїй, ве́черъ: В%&gt;о 
вре́мѧ ѻ҆́но, совѣ́тъ%&lt;**%&gt;} сотвори́ша всѝ а҆рхїере́є 
и҆ ста́рцы людсті́и на і҆и҃са, ꙗ҆́кѡ ѹ҆би́ти є҆го̀.
</span>
<span type='verse' num='2'>

И҆ свѧза́вше є҆го̀ ведо́ша, и҆ преда́ша є҆го̀ понті́йскомꙋ 
пїла́тꙋ и҆ге́мѡнꙋ.

%&lt;Коне́цъ четверткꙋ̀ вели́комꙋ на лїтꙋргі́и.%&gt;

%&lt;(заⷱ҇ ра҃і)%&gt; [ѯ҃з]
</span>
<span type='verse' num='3'>
%&lt;Т%&gt;огда̀ ви́дѣвъ і҆ꙋ́да 
преда́вый є҆го̀,%&lt;***%&gt;{%&lt;Е҆ѵⷢ҇лїе є҃, ст҃ы́хъ страсте́й: 
В%&gt;о вре́мѧ ѻ҆́но, ви́дѣвъ і҆ꙋ́да преда́вый 
і҆и҃са,%&lt;***%&gt;} ꙗ҆́кѡ ѡ҆сꙋди́ша є҆го̀, раска́ѧвсѧ 
возвратѝ три́десѧть сре́бреники а҆рхїере́ємъ и҆ 
ста́рцємъ,
</span>
<span type='verse' num='4'>
Глаго́лѧ: согрѣши́хъ, преда́въ кро́вь 
непови́ннꙋю. ѻ҆ни́ же рѣ́ша: что̀ є҆́сть на́мъ. ты̀ 
ѹ҆́зриши.
</span>
<span type='verse' num='5'>
И҆ пове́ргъ сре́бреники въ цр҃кви, ѿи́де, 
и҆ ше́дъ ѹ҆дави́сѧ.
</span>
<span type='verse' num='6'>
А҆рхїере́є же прїе́мше 
сре́бреники, рѣ́ша: недосто́йно є҆́сть вложи́ти и҆̀хъ въ 
корва́нꙋ, поне́же цѣна̀ кро́ве є҆́сть.
</span>
<span type='verse' num='7'>
Совѣ́тъ же 
сотво́рше, кꙋпи́ша и҆́ми село̀ скꙋде́льниче, въ погреба́нїе 
стра̑ннымъ.
</span>
<span type='verse' num='8'>
Тѣ́мже нарече́сѧ село̀ то̀, село̀ кро́ве, до 
сегѡ̀ днѐ.
</span>
<span type='verse' num='9'>
Тогда̀ сбы́стсѧ рече́нное і҆еремі́емъ 
проро́комъ, глаго́лющимъ: и҆ прїѧ́ша три́десѧть (л. н҃д) 
сре́брєникъ, цѣ́нꙋ цѣне́ннаго, є҆го́же цѣни́ша ѿ 
сынѡ́въ і҆и҃лєвъ:
</span>
<span type='verse' num='10'>
И҆ да́ша ѧ҆̀ на селѣ̀ скꙋде́льничи, 
ꙗ҆́коже сказа̀ мнѣ̀ гдⷭ҇ь.
</span>
<span type='verse' num='11'>
I҆и҃съ же ста̀ предⸯ 
и҆ге́мѡномъ, и҆ вопросѝ є҆го̀ и҆ге́мѡнъ, глаго́лѧ: ты́ ли 
є҆сѝ цр҃ь і҆ꙋде́йскїй; і҆и҃съ же речѐ є҆мꙋ̀: ты̀ 
глаго́леши.
</span>
<span type='verse' num='12'>
И҆ є҆гда̀ на́нь глаго́лахꙋ а҆рхїере́є и҆ 
ста́рцы, ничесѡ́же ѿвѣщава́ше.
</span>
<span type='verse' num='13'>
Тогда̀ глаго́ла 
є҆мꙋ̀ пїла́тъ: не слы́шиши ли, коли́кѡ на тѧ̀ 
свидѣ́тельствꙋютъ;
</span>
<span type='verse' num='14'>
И҆ не ѿвѣща̀ є҆мꙋ̀ ни къ 
є҆ди́номꙋ глаго́лꙋ: ꙗ҆́кѡ диви́тисѧ и҆ге́мѡнꙋ ѕѣлѡ̀. 

</span>
<span type='verse' num='15'>
На всѧ́къ же пра́здникъ ѻ҆бы́чай бѣ̀ и҆ге́мѡнꙋ 
ѿпꙋща́ти є҆ди́наго наро́дꙋ свѧ́знѧ, є҆го́же хотѧ́хꙋ. 

</span>
<span type='verse' num='16'>
И҆мѧ́хꙋ же тогда̀ свѧ́зана наро́чита, глаго́лемаго 
вара́ввꙋ.
</span>
<span type='verse' num='17'>
Сѡ́браннымъ же и҆̀мъ, речѐ и҆̀мъ пїла́тъ: 
кого̀ хо́щете ѿ ѻ҆бою̀ ѿпꙋщꙋ̀ ва́мъ, вара́ввꙋ ли, и҆лѝ 
і҆и҃са глаго́лемаго хрⷭ҇та̀;
</span>
<span type='verse' num='18'>
Вѣ́дѧше бо, ꙗ҆́кѡ 
за́висти ра́ди преда́ша є҆го̀.
</span>
<span type='verse' num='19'>
Сѣдѧ́щꙋ же є҆мꙋ̀ на 
сꙋди́щи, посла̀ къ немꙋ̀ жена̀ є҆гѡ̀, глаго́лющи: ничто́же 
тебѣ̀, и҆ пра́ведникꙋ томꙋ̀, мно́гѡ бо пострада́хъ дне́сь 
во снѣ̀ є҆гѡ̀ ра́ди.
</span>
<span type='verse' num='20'>
А҆рхїере́є же и҆ ста́рцы 
наꙋсти́ша наро́ды, да и҆спро́сѧтъ вара́ввꙋ: і҆и҃са же 
погꙋбѧ́тъ.
</span>
<span type='verse' num='21'>
Ѿвѣща́въ же и҆ге́мѡнъ, речѐ и҆̀мъ: кого̀ 
хо́щете ѿ ѻ҆бою̀ ѿпꙋщꙋ̀ ва́мъ; ѻ҆ни́ же рѣ́ша: 
вара́ввꙋ.
</span>
<span type='verse' num='22'>
Глаго́ла и҆̀мъ пїла́тъ: что̀ ѹ҆́бѡ сотворю̀ 
і҆и҃сꙋ, глаго́лемомꙋ хрⷭ҇тꙋ̀; глаго́лаша є҆мꙋ̀ всѝ: да 
ра́спѧтъ бꙋ́детъ.
</span>
<span type='verse' num='23'>
И҆ге́мѡнъ же речѐ: ко́е ѹ҆́бѡ ѕло̀ 
сотворѝ; ѻ҆ни́ же и҆́злиха вопїѧ́хꙋ, глаго́люще: да 
про́пѧтъ бꙋ́детъ.
</span>
<span type='verse' num='24'>
Ви́дѣвъ же пїла́тъ, ꙗ҆́кѡ ничто́же 
ѹ҆спѣва́етъ, но па́че молва̀ быва́етъ, прїе́мъ во́дꙋ, 
ѹ҆мы̀ рꙋ́цѣ предⸯ наро́домъ, глаго́лѧ: непови́ненъ (л. 
н҃д ѡ҆б.) є҆́смь ѿ кро́ве пра́веднагѡ сегѡ̀, вы̀ 
ѹ҆́зрите.
</span>
<span type='verse' num='25'>
И҆ ѿвѣща́вше всѝ лю́дїе, рѣ́ша: кро́вь 
є҆гѡ̀ на на́съ, и҆ на ча́дѣхъ на́шихъ.
</span>
<span type='verse' num='26'>
Тогда̀ 
ѿпꙋстѝ и҆̀мъ вара́ввꙋ: і҆и҃са же би́въ, предадѐ и҆̀мъ, 
да є҆го̀ про́пнꙋтъ.

%&lt;(заⷱ҇ рв҃і)%&gt;
</span>
<span type='verse' num='27'>
%&lt;Т%&gt;огда̀ во́ини и҆ге́мѡновы 
прїе́мше%&lt;*%&gt;{%&lt;Въ поклоне́нїе честна́гѡ дре́ва: В%&gt;о вре́мѧ 
ѻ҆́но, во́ини пое́мше%&lt;* Сїе́ же и҆ ри́зѣ гдⷭ҇ни на 
ѹ҆́трени.%&gt;} і҆и҃са на сꙋди́ще, собра́ша на́нь всѐ 
мно́жество вѡ́инъ.
</span>
<span type='verse' num='28'>
И҆ совле́кше є҆го̀, ѡ҆дѣ́ѧша є҆го̀ 
хламѵ́дою червле́ною.
</span>
<span type='verse' num='29'>
И҆ спле́тше вѣне́цъ ѿ те́рнїѧ, 
возложи́ша на главꙋ̀ є҆гѡ̀, и҆ тро́сть въ десни́цꙋ є҆гѡ̀: 
и҆ покло́ньшесѧ на колѣ̑нꙋ предⸯ ни́мъ, рꙋга́хꙋсѧ є҆мꙋ̀, 
глаго́люще: ра́дꙋйсѧ цр҃ю̀ і҆ꙋде́йскїй.
</span>
<span type='verse' num='30'>
И҆ плю́нꙋвше 
на́нь, прїѧ́ша тро́сть, и҆ бїѧ́хꙋ по главѣ̀ є҆гѡ̀.
</span>
<span type='verse' num='31'>
И҆ 
є҆гда̀ порꙋга́шасѧ є҆мꙋ̀, совлеко́ша съ негѡ̀ багрѧни́цꙋ: 
и҆ ѡ҆блеко́ша є҆го̀ въ ри̑зы є҆гѡ̀, и҆ ведо́ша є҆го̀ на 
пропѧ́тїе.
</span>
<span type='verse' num='32'>
И҆сходѧ́ще же ѡ҆брѣто́ша человѣ́ка 
кѷрине́йска, и҆́менемъ сі́мѡна: и҆ семꙋ̀ задѣ́ша понестѝ 
крⷭ҇тъ є҆гѡ̀.

%&lt;Коне́цъ є҃-мꙋ стрⷭ҇тно́мꙋ, и҆ поклоне́нїю, ри́зѣ 
гдⷭ҇ни.%&gt;

%&lt;(заⷱ҇ рг҃і)%&gt;
</span>
<span type='verse' num='33'>
%&lt;И҆%&gt; прише́дше на мѣ́сто 
нарица́емое голго́ѳа, є҆́же є҆́сть глаго́лемо кра́нїево 
мѣ́сто:
</span>
<span type='verse' num='34'>
Да́ша є҆мꙋ̀%&lt;**%&gt;{%&lt;Е҆ѵⷢ҇лїе з҃ ст҃ы́хъ 
страсте́й: В%&gt;о вре́мѧ ѻ҆́но, прише́дше во́ини на мѣ́сто 
нарища́емое голго́ѳа, є҆́же є҆́сть кра́нїево мѣ́сто, и҆ 
да́ша і҆и҃сꙋ%&lt;**%&gt;} пи́ти ѻ҆́цетъ съ же́лчїю смѣ́шенъ, и҆ 
вкꙋ́шъ не хотѧ́ше пи́ти.
</span>
<span type='verse' num='35'>
Распе́ншїи же є҆го̀ 
раздѣли́ша ри̑зы є҆гѡ̀, ве́ргше жрє́бїѧ:
</span>
<span type='verse' num='36'>
И҆ сѣдѧ́ще 
стрежа́хꙋ є҆го̀ тꙋ̀.
</span>
<span type='verse' num='37'>
И҆ возложи́ша верхꙋ̀ главы̀ є҆гѡ̀ 
винꙋ̀ є҆гѡ̀ напи́санꙋ: се́й є҆́сть (л. н҃є) і҆и҃съ цр҃ь 
і҆ꙋде́йскїй.
</span>
<span type='verse' num='38'>
Тогда̀ распѧ́ша съ ни́мъ два̀ разбѡ́йника: 
є҆ди́наго ѡ҆деснꙋ́ю, и҆ є҆ди́наго ѡ҆шꙋ́юю.

%&lt;Прейдѝ пѧткꙋ̀ вели́комꙋ ве́черъ, въ лꙋцѣ̀, зача́ло 
ра҃і:%&gt; [Е҆ди́нъ же ѿ ѡ҆бѣ́шеною:]

%&lt;И҆ па́ки здѣ̀ чтѝ:%&gt;


</span>
<span type='verse' num='39'>
Мимоходѧ́щїи же хꙋ́лѧхꙋ є҆го̀, покива́юще глава́ми 
свои́ми,
</span>
<span type='verse' num='40'>
И҆ глаго́люще: разорѧ́ѧй цр҃ковь, и҆ тремѝ 
де́ньми созида́ѧй, спаси́сѧ са́мъ: а҆́ще сн҃ъ є҆сѝ бж҃їй, 
сни́ди со крⷭ҇та̀.
</span>
<span type='verse' num='41'>
Та́кожде же и҆ а҆рхїере́є рꙋга́ющесѧ 
съ кни́жники, и҆ ста́рцы, и҆ фарїсе́и, глаго́лахꙋ:
</span>
<span type='verse' num='42'>

И҆ны̑ѧ спасѐ, себе́ ли не мо́жетъ спастѝ; а҆́ще цр҃ь 
і҆и҃левъ є҆́сть, да сни́детъ ны́нѣ со крⷭ҇та̀, и҆ 
вѣ́рꙋемъ въ него̀:
</span>
<span type='verse' num='43'>
Ѹ҆пова̀ на бг҃а: да и҆зба́витъ 
ны́нѣ є҆го̀, а҆́ще хо́щетъ є҆мꙋ̀: рече́ бо, ꙗ҆́кѡ бж҃їй 
є҆́смь сн҃ъ.
</span>
<span type='verse' num='44'>
То́жде же и҆ разбѡ́йника распѧ́таѧ съ 
ни́мъ поноша́ста є҆мꙋ̀.
</span>
<span type='verse' num='45'>
Ѿ шеста́гѡ же часа̀ тма̀ 
бы́сть по все́й землѝ, до часа̀ девѧ́тагѡ.
</span>
<span type='verse' num='46'>
Ѡ҆ девѧ́томъ 
же часѣ̀ возопѝ і҆и҃съ гла́сомъ ве́лїимъ, глаго́лѧ: и҆лі̀, 
и҆лі̀, лїма̀ савахѳані̀; є҆́же є҆́сть, бж҃е мо́й, бж҃е 
мо́й, вскꙋ́ю мѧ̀ є҆сѝ ѡ҆ста́вилъ;
</span>
<span type='verse' num='47'>
Нѣ́цыи же ѿ тꙋ̀ 
стоѧ́щихъ слы́шавше, глаго́лахꙋ: ꙗ҆́кѡ и҆лїю̀ глаша́етъ 
се́й.
</span>
<span type='verse' num='48'>
И҆ а҆́бїе те́къ є҆ди́нъ ѿ ни́хъ, и҆ прїе́мъ 
гꙋ́бꙋ, и҆спо́лнивъ же ѻ҆́цта, и҆ вонзѐ на тро́сть, 
напаѧ́ше є҆го̀.
</span>
<span type='verse' num='49'>
Про́чїи же глаго́лахꙋ: ѡ҆ста́ви, да 
ви́димъ, а҆́ще прїи́детъ и҆лїа̀ спастѝ є҆го̀.
</span>
<span type='verse' num='50'>
I҆и҃съ же 
па́ки возопи́въ гла́сомъ ве́лїимъ, и҆спꙋстѝ дх҃ъ.
</span>
<span type='verse' num='51'>
И҆ 
сѐ завѣ́са цр҃ко́внаѧ раздра́сѧ на дво́е, съ вы́шнѧгѡ 
кра́ѧ до ни́жнѧгѡ: и҆ землѧ̀ потрѧсе́сѧ, и҆ ка́менїе 
распаде́сѧ:
</span>
<span type='verse' num='52'>
И҆ гро́би ѿверзо́шасѧ, и҆ мнѡ́га тѣлеса̀ 
ѹ҆со́пшихъ ст҃ы́хъ воста́ша: (л. н҃є ѡ҆б.)
</span>
<span type='verse' num='53'>
И҆ 
и҆зше́дше и҆зⸯ грѡ́бъ по воскресе́нїи є҆гѡ̀, внидо́ша ко 
ст҃ы́й гра́дъ, и҆ ꙗ҆ви́шасѧ мнѡ́зѣмъ.
</span>
<span type='verse' num='54'>
Со́тникъ же и҆ 
и҆̀же съ ни́мъ стрегꙋ́щїи і҆и҃са, ви́дѣвше трꙋ́съ и҆ 
бы̑вшаѧ, ѹ҆боѧ́шасѧ ѕѣлѡ̀, глаго́люще: вои́стиннꙋ бж҃їй 
сн҃ъ бѣ̀ се́й.

%&lt;Коне́цъ з҃-мꙋ страстно́мꙋ є҆ѵⷢ҇лїю.%&gt;

%&lt;Прейдѝ пѧткꙋ̀ вели́комꙋ ве́черъ, во і҆ѡа́ннѣ, 
зача́ло ѯ҃а:%&gt; [I҆ꙋде́є же:]

%&lt;И҆ па́ки чтѝ здѣ̀:%&gt;


</span>
<span type='verse' num='55'>
Бѧ́хꙋ же тꙋ̀ и҆ жєны̀ мно́ги и҆здале́ча зрѧ́ще, 
ꙗ҆̀же и҆до́ша по і҆и҃сѣ ѿ галїле́и, слꙋжа́ще є҆мꙋ̀.
</span>
<span type='verse' num='56'>

Въ ни́хже бѣ̀ марі́а магдали́на и҆ марі́а і҆а́кѡвлѧ, и҆ 
і҆ѡсі́и ма́ти, и҆ ма́ти сы́нꙋ зеведе́ѡвꙋ.

%&lt;Коне́цъ пѧткꙋ̀, а҃-мꙋ часꙋ̀.%&gt;

[ѯ҃и]
</span>
<span type='verse' num='57'>
По́здѣ же бы́вшꙋ, прїи́де человѣ́къ 
бога́тъ ѿ а҆рїмаѳе́а, и҆́менемъ і҆ѡ́сифъ: и҆́же и҆ то́й 
ѹ҆чи́сѧ ѹ҆ і҆и҃са.
</span>
<span type='verse' num='58'>
Се́й пристꙋ́пль къ пїла́тꙋ, 
просѝ тѣлесѐ і҆и҃сова: тогда̀ пїла́тъ повелѣ̀ да́ти 
тѣ́ло.
</span>
<span type='verse' num='59'>
И҆ прїе́мъ тѣ́ло і҆ѡ́сифъ, ѡ҆бви́тъ є҆̀ 
плащани́цею чи́стою:
</span>
<span type='verse' num='60'>
И҆ положѝ є҆̀ въ но́вѣмъ 
свое́мъ гро́бѣ, и҆́же и҆зсѣчѐ въ ка́мени: и҆ возвали́въ 
ка́мень ве́лїй надⸯ двє́ри гро́ба, ѿи́де.
</span>
<span type='verse' num='61'>
Бѣ́ же 
тꙋ̀ марі́а магдали́на, и҆ дрꙋга́ѧ марі́а, сѣдѧ́щѣ прѧ́мѡ 
гро́ба.

%&lt;Коне́цъ пѧткꙋ̀ вели́комꙋ, ве́черъ.%&gt;

%&lt;(заⷱ҇ рд҃і)%&gt;
</span>
<span type='verse' num='62'>
%&lt;В%&gt;о ѹ҆́трїй же 
де́нь,%&lt;*%&gt;{%&lt;Е҆ѵⷢ҇лїе в҃і ст҃ы́хъ страсте́й: В%&gt;о 
ѹ҆́трїй де́нь,%&lt;* Сїе́ же и҆ въ вели́кꙋю сꙋббѡ́тꙋ на 
ѹ҆́трени.%&gt;} и҆́же є҆́сть по пѧтцѣ̀, собра́шасѧ 
а҆рхїере́є и҆ фарїсе́є къ пїла́тꙋ:
</span>
<span type='verse' num='63'>
Глаго́люще: 
го́споди, помѧнꙋ́хомъ, ꙗ҆́кѡ льсте́цъ ѻ҆́нъ речѐ є҆щѐ 
(л. н҃ѕ) сы́й жи́въ: по трїе́хъ дне́хъ воста́нꙋ.
</span>
<span type='verse' num='64'>

Повелѝ ѹ҆̀бо ѹ҆тверди́ти гро́бъ до тре́тїѧгѡ днѐ: да 
не ка́кѡ прише́дше ѹ҆ченицы̀ є҆гѡ̀ но́щїю, ѹ҆кра́дꙋтъ 
є҆го̀, и҆ рекꙋ́тъ лю́демъ: воста̀ ѿ ме́ртвыхъ, и҆ бꙋ́детъ 
послѣ́днѧѧ ле́сть го́рша пе́рвыѧ.
</span>
<span type='verse' num='65'>
Рече́ же и҆̀мъ 
пїла́тъ: и҆́мате кꙋстѡді́ю, и҆ди́те, ѹ҆тверди́те, ꙗ҆́коже 
вѣ́сте.
</span>
<span type='verse' num='66'>
Ѻ҆ни́ же ше́дше ѹ҆тверди́ша гро́бъ, 
зна́менавше ка́мень съ кꙋстѡді́ею.

%&lt;Коне́цъ в҃і страстно́мꙋ є҆ѵⷢ҇лїю, и҆ сꙋббѡ́тѣ 
вели́кой на ѹ҆́трени.%&gt;


</span>
<span type='chapter' num='28'>
%&lt;Глава̀ к҃и.%&gt;
</span>

<span type='prepend'>


%&lt;(заⷱ҇ рє҃і)%&gt;
</span>
<span type='verse' num='1'>
꙾%&lt;В%&gt;ъ ве́черъ же%&lt;*%&gt;{%&lt;Въ 
сꙋббѡ́тꙋ вели́кꙋю на лїтꙋргі́и: В%&gt;ъ ве́черъ%&lt;*%&gt;} 
сꙋббѡ́тный꙾{꙾По ве́чери же сꙋббѡ́тнѣмъ꙾}, свита́ющи во 
є҆ди́нꙋ ѿ сꙋббѡ́тъ, прїи́де марі́а магдали́на, и҆ дрꙋга́ѧ 
марі́а, ви́дѣти гро́бъ.
</span>
<span type='verse' num='2'>
И҆ сѐ трꙋ́съ бы́сть ве́лїй: 
а҆́гг҃лъ бо гдⷭ҇нь сше́дъ съ небесѐ, пристꙋ́пль ѿвалѝ 
ка́мень ѿ две́рїй гро́ба, и҆ сѣдѧ́ше на не́мъ.
</span>
<span type='verse' num='3'>
Бѣ́ же 
зра́къ є҆гѡ̀ ꙗ҆́кѡ мо́лнїѧ, и҆ ѡ҆дѣѧ́нїе є҆гѡ̀ бѣло̀ 
ꙗ҆́кѡ снѣ́гъ.
</span>
<span type='verse' num='4'>
Ѿ стра́ха же є҆гѡ̀ сотрѧсо́шасѧ 
стрегꙋ́щїи, и҆ бы́ша ꙗ҆́кѡ ме́ртви.
</span>
<span type='verse' num='5'>
Ѿвѣща́въ же 
а҆́гг҃лъ речѐ жена́мъ: не бо́йтесѧ вы̀, вѣ́мъ бо ꙗ҆́кѡ 
і҆и҃са распѧ́таго и҆́щете.
</span>
<span type='verse' num='6'>
Нѣ́сть здѣ̀, воста́ бо, 
ꙗ҆́коже речѐ: прїиди́те, ви́дите мѣ́сто, и҆дѣ́же лежа̀ 
гдⷭ҇ь.
</span>
<span type='verse' num='7'>
И҆ ско́рѡ ше́дше рцы́те ѹ҆ченикѡ́мъ є҆гѡ̀, 
ꙗ҆́кѡ воста̀ ѿ ме́ртвыхъ. и҆ сѐ варѧ́етъ вы̀ въ 
галїле́и: та́мѡ є҆го̀ ѹ҆́зрите. сѐ рѣ́хъ ва́мъ.
</span>
<span type='verse' num='8'>
И҆ 
и҆зше́дше ско́рѡ ѿ гро́ба, со стра́хомъ и҆ ра́достїю 
ве́лїею теко́стѣ возвѣсти́ти ѹ҆ченикѡ́мъ є҆гѡ̀. 
ꙗ҆́коже и҆дѧ́стѣ (л. н҃ѕ ѡ҆б.) возвѣсти́ти ѹ҆ченикѡ́мъ 
є҆гѡ̀,
</span>
<span type='verse' num='9'>
И҆ сѐ і҆и҃съ срѣ́те ѧ҆̀, глаго́лѧ: ра́дꙋйтесѧ. 
ѻ҆нѣ́ же пристꙋ́пльше, ꙗ҆́стѣсѧ за нѡ́зѣ є҆гѡ̀, и҆ 
поклони́стѣсѧ є҆мꙋ̀.
</span>
<span type='verse' num='10'>
Тогда̀ глаго́ла и҆́ма і҆и҃съ: не 
бо́йтесѧ, и҆ди́те, возвѣсти́те бра́тїи мое́й, да и҆́дꙋтъ въ 
галїле́ю, и҆ тꙋ̀ мѧ̀ ви́дѧтъ.
</span>
<span type='verse' num='11'>
И҆дꙋ́щема же и҆́ма, сѐ 
нѣ́цыи ѿ кꙋстѡ́дїа прише́дше во гра́дъ, возвѣсти́ша 
а҆рхїере́ѡмъ всѧ̀ бы̑вшаѧ.
</span>
<span type='verse' num='12'>
И҆ собра́вшесѧ со ста́рцы 
совѣ́тъ сотвори́ша, сре́бреники дово́льны да́ша во́инѡмъ, 

</span>
<span type='verse' num='13'>
Глаго́люще: рцы́те, ꙗ҆́кѡ ѹ҆ченицы̀ є҆гѡ̀ но́щїю 
прише́дше ѹ҆крадо́ша є҆го̀, на́мъ спѧ́щымъ.
</span>
<span type='verse' num='14'>
И҆ а҆́ще 
сїѐ ѹ҆слы́шано бꙋ́детъ ѹ҆ и҆ге́мѡна, мы̀ ѹ҆толи́мъ 
є҆го̀, и҆ ва́съ безпеча́льны сотвори́мъ.
</span>
<span type='verse' num='15'>
Ѻ҆ни́ же 
прїе́мше сре́бреники, сотвори́ша, ꙗ҆́коже наꙋче́ни бы́ша: 
и҆ промче́сѧ сло́во сїѐ во і҆ꙋде́ехъ, да́же до сегѡ̀ днѐ.

%&lt;(заⷱ҇ рѕ҃і)%&gt;
</span>
<span type='verse' num='16'>
%&lt;Е҆%&gt;ди́нїи же 
на́десѧте%&lt;*%&gt;{%&lt;Е҆ѵⷢ҇лїе воскрⷭ҇ное а҃: В%&gt;о вре́мѧ 
ѻ҆́но, є҆динїина́десѧть%&lt;*%&gt;} ѹ҆ченицы̀ и҆до́ша въ 
галїле́ю, въ го́рꙋ, а҆́може повелѣ̀ и҆̀мъ і҆и҃съ:
</span>
<span type='verse' num='17'>
И҆ 
ви́дѣвше є҆го̀ поклони́шасѧ є҆мꙋ̀: ѻ҆́ви же 
ѹ҆сꙋмнѣ́шасѧ.
</span>
<span type='verse' num='18'>
И҆ пристꙋ́пль і҆и҃съ речѐ и҆̀мъ, 
глаго́лѧ: даде́сѧ мѝ всѧ́ка вла́сть на нб҃сѝ и҆ на землѝ. 

</span>
<span type='verse' num='19'>
Ше́дше наꙋчи́те всѧ̀ ꙗ҆зы́ки, крестѧ́ще и҆̀хъ во и҆́мѧ 
ѻ҆ц҃а̀, и҆ сн҃а, и҆ ст҃а́гѡ дх҃а:
</span>
<span type='verse' num='20'>
Ѹ҆ча́ще и҆̀хъ 
блюстѝ всѧ̑, є҆ли̑ка заповѣ́дахъ ва́мъ. и҆ сѐ а҆́зъ съ 
ва́ми є҆́смь во всѧ̀ днѝ, до сконча́нїѧ вѣ́ка, а҆ми́нь.

%&lt;Коне́цъ сꙋббѡ́тѣ вели́кой, и҆ а҃-мꙋ воскре́сномꙋ.%&gt;


</span>
</document>
