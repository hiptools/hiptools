<?xml version="1.0" encoding="UTF-8"?>

<document book="eua" title="Luke">

<span type='header'>
%&lt;W\Т ЛУКИ` СТ~О'Е БЛАГОВJЬСТВОВА'НIЕ.%&gt;


</span>

<span type='prepend'>
%&lt;Ѡ\Т ЛꙊКЍ СТ҃О́Е БЛАГОВѢСТВОВА́НIЕ.%&gt;


</span>
<span type='chapter' num='1'>
%&lt;Глава̀ а҃.%&gt;
</span>

<span type='prepend'>


%&lt;(пнⷣе)%&gt; %&lt;(заⷱ҇ а҃)%&gt;
</span>
<span type='verse' num='1'>
%&lt;П%&gt;оне́же{%&lt;На ржⷭ҇тво̀ 
чⷭ҇тна́гѡ предте́чи и҆ крⷭ҇ти́телѧ і҆ѡа́нна, на 
лїтꙋргі́и.%&gt;} ѹ҆́бѡ мно́зи нача́ша чини́ти по́вѣсть ѡ҆ 
и҆звѣ́ствованныхъ въ на́съ ве́щехъ,
</span>
<span type='verse' num='2'>
Ꙗ҆́коже преда́ша 
на́мъ, и҆̀же и҆спе́рва самови́дцы и҆ слꙋгѝ бы́вшїи 
словесѝ:
</span>
<span type='verse' num='3'>
И҆зво́лисѧ и҆ мнѣ̀ послѣ́довавшꙋ вы́ше 
всѣ́хъ и҆спы́тнѡ, порѧ́дꙋ писа́ти тебѣ̀, держа́вный 
ѳео́фїле:
</span>
<span type='verse' num='4'>
Да разꙋмѣ́еши, ѡ҆ ни́хже наꙋчи́лсѧ є҆сѝ 
словесѣ́хъ ѹ҆твержде́нїе.

%&lt;(заⷱ҇ в҃)%&gt;
</span>
<span type='verse' num='5'>
%&lt;*%&gt;{%&lt;Септе́мврїа к҃г на зача́тїе 
і҆ѡа́нна крⷭ҇ти́телѧ: В%&gt;о вре́мѧ ѻ҆́но,%&lt;*%&gt;} Бы́сть во 
днѝ и҆́рѡда царѧ̀ і҆ꙋде́йска, і҆ере́й нѣ́кїй и҆́менемъ 
заха́рїа, ѿ дневны́ѧ чреды̀ а҆вїа́ни: и҆ жена̀ є҆гѡ̀ ѿ 
дще́рей а҆арѡ́новѣхъ, и҆ и҆́мѧ є҆́й є҆лїсаве́тъ.
</span>
<span type='verse' num='6'>

Бѣ́ста же пра́вєдна ѻ҆́ба предⸯ бг҃омъ, ходѧ́ще во 
всѣ́хъ за́повѣдехъ, и҆ ѡ҆правда́нїихъ гдⷭ҇нихъ 
безпорѡ́чна:
</span>
<span type='verse' num='7'>
И҆ не бѣ̀ и҆́ма ча́да, поне́же є҆лїсаве́тъ 
бѣ̀ (л. ч҃ѕ ѡ҆б.) непло́ды, и҆ ѻ҆́ба заматорѣ́вша во 
дне́хъ свои́хъ бѣ́ста.
</span>
<span type='verse' num='8'>
Бы́сть же слꙋжа́щꙋ є҆мꙋ̀ въ 
чинꙋ̀ чреды̀ своеѧ̀ предⸯ бг҃омъ:
</span>
<span type='verse' num='9'>
По ѻ҆бы́чаю 
свѧще́нничества, ключи́сѧ є҆мꙋ̀ покади́ти вше́дъ въ 
це́рковь гдⷭ҇ню:
</span>
<span type='verse' num='10'>
И҆ всѐ мно́жество люде́й бѣ̀ моли́твꙋ 
дѣ́ѧ внѣ̀ ꙾въ го́дъ꙾{꙾во вре́мѧ꙾} ѳѷмїа́ма.
</span>
<span type='verse' num='11'>
Ꙗ҆ви́сѧ 
же є҆мꙋ̀ а҆́гг҃лъ гдⷭ҇нь, стоѧ̀ ѡ҆деснꙋ́ю ѻ҆лтарѧ̀ 
кади́льнагѡ:
</span>
<span type='verse' num='12'>
И҆ смꙋти́сѧ заха́рїа ви́дѣвъ, и҆ стра́хъ 
нападѐ на́нь.
</span>
<span type='verse' num='13'>
Рече́ же къ немꙋ̀ а҆́гг҃лъ: не бо́йсѧ 
заха́рїе, занѐ ѹ҆слы́шана бы́сть моли́тва твоѧ̀: и҆ жена̀ 
твоѧ̀ є҆лїсаве́тъ роди́тъ сы́на тебѣ̀, и҆ нарече́ши и҆́мѧ 
є҆мꙋ̀ і҆ѡа́ннъ.
</span>
<span type='verse' num='14'>
И҆ бꙋ́детъ тебѣ̀ ра́дость и҆ 
весе́лїе: и҆ мно́зи ѡ҆ рождествѣ̀ є҆гѡ̀ возра́дꙋютсѧ. 

</span>
<span type='verse' num='15'>
Бꙋ́детъ бо ве́лїй предⸯ гдⷭ҇емъ, и҆ вїна̀ и҆ сїке́ра 
не и҆́мать пи́ти: и҆ дх҃а ст҃а́гѡ и҆спо́лнитсѧ є҆щѐ и҆зⸯ 
чре́ва ма́тере своеѧ̀.
</span>
<span type='verse' num='16'>
И҆ мно́ги ѿ сынѡ́въ і҆и҃левыхъ 
ѡ҆брати́тъ ко гдⷭ҇ꙋ бг҃ꙋ и҆́хъ.
</span>
<span type='verse' num='17'>
И҆ то́й предⸯи́детъ 
предⸯ ни́мъ дх҃омъ и҆ си́лою и҆лїино́ю, ѡ҆брати́ти сердца̀ 
ѻ҆тцє́мъ на ча̑да, и҆ проти̑вныѧ въ мꙋ́дрости пра́ведныхъ: 
ѹ҆гото́вати гдⷭ҇ви лю́ди соверше́ны.
</span>
<span type='verse' num='18'>
И҆ речѐ 
заха́рїа ко а҆́гг҃лꙋ: по чесомꙋ̀ разꙋмѣ́ю сїѐ; а҆́зъ бо 
є҆́смь ста́ръ, и҆ жена̀ моѧ̀ заматорѣ́вши во дне́хъ 
свои́хъ.
</span>
<span type='verse' num='19'>
И҆ ѿвѣща́въ а҆́гг҃лъ речѐ є҆мꙋ̀: а҆́зъ 
є҆́смь гаврїи́лъ предстоѧ́й предⸯ бг҃омъ, и҆ по́сланъ 
є҆́смь глаго́лати къ тебѣ̀, и҆ благовѣсти́ти тебѣ̀ сїѧ̑. 

</span>
<span type='verse' num='20'>
И҆ сѐ бꙋ́деши молчѧ̀, и҆ не могі́й проглаго́лати, до 
негѡ́же днѐ бꙋ́дꙋтъ сїѧ̑: занѐ не вѣ́ровалъ є҆сѝ 
словесє́мъ мои́мъ, ꙗ҆̀же сбꙋ́дꙋтсѧ во вре́мѧ своѐ.
</span>
<span type='verse' num='21'>
И҆ 
бѣ́ша лю́дїе ждꙋ́ще заха́рїю, и҆ чꙋдѧ́хꙋсѧ коснѧ́щꙋ є҆мꙋ̀ 
въ це́ркви.
</span>
<span type='verse' num='22'>
И҆зше́дъ же не можа́ше глаго́лати къ ни́мъ. 
и҆ разꙋмѣ́ша, ꙗ҆́кѡ видѣ́нїе (л. ч҃з) ви́дѣ въ це́ркви: 
и҆ то́й бѣ̀ помава́ѧ и҆̀мъ, и҆ пребыва́ше нѣ́мъ.
</span>
<span type='verse' num='23'>
И҆ 
бы́сть ꙗ҆́кѡ и҆спо́лнишасѧ дні́е слꙋ́жбы є҆гѡ̀, и҆́де въ 
до́мъ сво́й.

%&lt;(заⷱ҇ г҃)%&gt;
</span>
<span type='verse' num='24'>
%&lt;П%&gt;о си́хъ же дне́хъ зача́тъ 
є҆лїсаве́тъ жена̀ є҆гѡ̀,%&lt;*%&gt;{%&lt;На бл҃говѣ́щенїе 
прест҃ы́ѧ бцⷣы, на лїтꙋргі́и: В%&gt;о дне́хъ ѻ҆́нѣхъ, 
зача́тъ є҆лїсаве́тъ жена̀ заха́рїина%&lt;* Сїе́ же и҆ ржⷭ҇твꙋ̀ 
і҆ѡа́нна предте́чи на ѹ҆́трени.%&gt;} и҆ таѧ́шесѧ мѣ̑сѧцъ 
пѧ́ть, глаго́лющи:
</span>
<span type='verse' num='25'>
Ꙗ҆́кѡ та́кѡ мнѣ̀ сотворѝ гдⷭ҇ь во 
днѝ, въ нѧ́же призрѣ̀ ѿѧ́ти поноше́нїе моѐ въ 
человѣ́цѣхъ.

%&lt;Коне́цъ зача́тїю і҆ѡа́нна.%&gt;

%&lt;Престꙋпѝ ржⷭ҇твꙋ̀ і҆ѡа́нна.%&gt;


</span>
<span type='verse' num='26'>
Въ мѣ́сѧцъ же шесты́й по́сланъ бы́сть а҆́гг҃лъ 
гаврїи́лъ ѿ бг҃а во гра́дъ галїле́йскїй, є҆мꙋ́же и҆́мѧ 
назаре́тъ,
</span>
<span type='verse' num='27'>
Къ дв҃ѣ ѡ҆брꙋче́ннѣй мꙋ́жеви, є҆мꙋ́же 
и҆́мѧ і҆ѡ́сифъ, ѿ до́мꙋ даві́дова: и҆ и҆́мѧ дв҃ѣ, 
марїа́мъ.
</span>
<span type='verse' num='28'>
И҆ вше́дъ къ не́й а҆́гг҃лъ, речѐ: ра́дꙋйсѧ 
благода́тнаѧ, гдⷭ҇ь съ тобо́ю: благослове́на ты̀ въ жена́хъ. 

</span>
<span type='verse' num='29'>
Ѻ҆на́ же ви́дѣвши смꙋти́сѧ ѡ҆ словесѝ є҆гѡ̀, и҆ 
помышлѧ́ше, каково̀ бꙋ́детъ цѣлова́нїе сїѐ.
</span>
<span type='verse' num='30'>
И҆ речѐ 
а҆́гг҃лъ є҆́й: не бо́йсѧ марїа́мъ, ѡ҆брѣ́те бо бл҃года́ть 
ѿ бг҃а.
</span>
<span type='verse' num='31'>
И҆ сѐ зачне́ши во чре́вѣ, и҆ роди́ши сн҃а, 
и҆ нарече́ши и҆́мѧ є҆мꙋ̀ і҆и҃съ.
</span>
<span type='verse' num='32'>
Се́й бꙋ́детъ ве́лїй, 
и҆ сн҃ъ вы́шнѧгѡ нарече́тсѧ: и҆ да́стъ є҆мꙋ̀ гдⷭ҇ь бг҃ъ 
прⷭ҇то́лъ даві́да ѻ҆тца̀ є҆гѡ̀:
</span>
<span type='verse' num='33'>
И҆ воцари́тсѧ въ домꙋ̀ 
і҆а́кѡвли во вѣ́ки, и҆ црⷭ҇твїю є҆гѡ̀ не бꙋ́детъ конца̀. 

</span>
<span type='verse' num='34'>
Рече́ же марїа́мъ ко а҆́гг҃лꙋ: ка́кѡ бꙋ́детъ сїѐ, 
и҆дѣ́же мꙋ́жа не зна́ю;
</span>
<span type='verse' num='35'>
И҆ (л.ч҃з ѡ҆б.) ѿвѣща́въ 
а҆́гг҃лъ, речѐ є҆́й: дх҃ъ ст҃ы́й на́йдетъ на тѧ̀, и҆ си́ла 
вы́шнѧгѡ ѡ҆сѣни́тъ тѧ̀. тѣ́мже и҆ ражда́емое ст҃о, 
нарече́тсѧ сн҃ъ бж҃їй.
</span>
<span type='verse' num='36'>
И҆ сѐ є҆лїсаве́тъ ю҆́жика 
твоѧ̀, и҆ та̀ зача́тъ сы́на въ ста́рости свое́й: и҆ се́й 
мцⷭ҇ъ шесты́й є҆́сть є҆́й, нарица́емѣй непло́ды.
</span>
<span type='verse' num='37'>

Ꙗ҆́кѡ не и҆знемо́жетъ ѿ бг҃а всѧ́къ глаго́лъ.
</span>
<span type='verse' num='38'>
Рече́ 
же марїа́мъ: сѐ раба̀ гдⷭ҇нѧ, бꙋ́ди мнѣ̀ по глаго́лꙋ 
твоемꙋ̀, и҆ ѿи́де ѿ неѧ̀ а҆́гг҃лъ.

%&lt;Коне́цъ бл҃говѣ́щенїю на лїтꙋргі́и.%&gt;

%&lt;(заⷱ҇ д҃)%&gt;
</span>
<span type='verse' num='39'>
%&lt;В%&gt;оста́вши же марїа́мъ во днѝ 
ты́ѧ,%&lt;*%&gt;{%&lt;На бл҃говѣ́щенїе, на ѹ҆́трени: В%&gt;о днѝ 
ѻ҆́ны воста́вши марїа́мъ,%&lt;* Сїе́ же и҆ на и҆ны́ѧ 
пра́здники прест҃ы́ѧ бцⷣы.%&gt;} и҆́де въ гѡ́рнѧѧ со 
тща́нїемъ, во гра́дъ і҆ꙋ́довъ.
</span>
<span type='verse' num='40'>
И҆ вни́де въ до́мъ 
заха́рїинъ, и҆ цѣлова̀ є҆лїсаве́тъ.
</span>
<span type='verse' num='41'>
И҆ бы́сть, ꙗ҆́кѡ 
ѹ҆слы́ша є҆лїсаве́тъ цѣлова́нїе марі́ино, взыгра́сѧ 
младе́нецъ во чре́вѣ є҆ѧ̀: и҆ и҆спо́лнисѧ дх҃а ст҃а 
є҆лїсаве́тъ.
</span>
<span type='verse' num='42'>
И҆ возопѝ гла́сомъ ве́лїимъ, и҆ речѐ: 
благослове́на ты̀ въ жена́хъ, и҆ благослове́нъ пло́дъ чре́ва 
твоегѡ̀.
</span>
<span type='verse' num='43'>
И҆ ѿкꙋ́дꙋ мнѣ̀ сїѐ, да прїи́де мт҃и гдⷭ҇а 
моегѡ̀ ко мнѣ̀;
</span>
<span type='verse' num='44'>
Се́ бо ꙗ҆́кѡ бы́сть гла́съ цѣлова́нїѧ 
твоегѡ̀ во ѹ҆́шїю мое́ю, взыгра́сѧ младе́нецъ ра́дощами во 
чре́вѣ мое́мъ:
</span>
<span type='verse' num='45'>
И҆ блаже́нна вѣ́ровавшаѧ, ꙗ҆́кѡ 
бꙋ́детъ соверше́нїе глагѡ́ланнымъ є҆́й ѿ гдⷭ҇а.
</span>
<span type='verse' num='46'>
И҆ 
речѐ марїа́мъ: вели́читъ дꙋша̀ моѧ̀ гдⷭ҇а,
</span>
<span type='verse' num='47'>
И҆ 
возра́довасѧ дх҃ъ мо́й ѡ҆ бз҃ѣ сп҃сѣ мое́мъ:
</span>
<span type='verse' num='48'>
Ꙗ҆́кѡ 
призрѣ̀ на смире́нїе рабы̀ своеѧ̀: се́ бо ѿ ны́нѣ 
ѹ҆блажа́тъ мѧ̀ всѝ ро́ди.
</span>
<span type='verse' num='49'>
Ꙗ҆́кѡ сотворѝ мнѣ̀ 
вели́чїе си́льный, и҆ ст҃о и҆́мѧ є҆гѡ̀. (л. ч҃и)

%&lt;Престꙋпѝ бцⷣѣ.%&gt;


</span>
<span type='verse' num='50'>
И҆ млⷭ҇ть є҆гѡ̀ въ ро́ды родѡ́въ боѧ́щымсѧ є҆гѡ̀. 

</span>
<span type='verse' num='51'>
Сотворѝ держа́вꙋ мы́шцею свое́ю, расточѝ гѡ́рдыѧ 
мы́слїю се́рдца и҆́хъ.
</span>
<span type='verse' num='52'>
Низложѝ си̑льныѧ со престѡ́лъ, 
и҆ вознесѐ смирє́нныѧ.
</span>
<span type='verse' num='53'>
А҆́лчꙋщыѧ и҆спо́лни бла̑гъ и҆ 
богатѧ́щыѧсѧ ѿпꙋстѝ тщы̀.
</span>
<span type='verse' num='54'>
Воспрїѧ́тъ і҆и҃лѧ ѻ҆́трока 
своего̀, помѧнꙋ́ти ми́лѡсти:
</span>
<span type='verse' num='55'>
Ꙗ҆́коже глаго́ла ко 
ѻ҆ц҃є́мъ на́шымъ, а҆враа́мꙋ, и҆ сѣ́мени є҆гѡ̀ до вѣ́ка.

%&lt;Чтѝ бцⷣѣ:%&gt;


</span>
<span type='verse' num='56'>
Пребы́сть же марїа́мъ съ не́ю ꙗ҆́кѡ трѝ мѣ́сѧцы: 
и҆ возврати́сѧ въ до́мъ сво́й.

%&lt;Коне́цъ бцⷣѣ.%&gt;

%&lt;Чтѝ рождествꙋ̀ і҆ѡа́нна:%&gt;


</span>
<span type='verse' num='57'>
Е҆лїсаве́ти же и҆спо́лнисѧ вре́мѧ роди́ти є҆́й, и҆ 
родѝ сы́на.
</span>
<span type='verse' num='58'>
И҆ слы́шаша ѻ҆́крестъ живꙋ́щїи, и҆ 
ѹ҆́жики є҆ѧ̀, ꙗ҆́кѡ возвели́чилъ є҆́сть гдⷭ҇ь млⷭ҇ть 
свою̀ съ не́ю: и҆ ра́довахꙋсѧ съ не́ю.
</span>
<span type='verse' num='59'>
И҆ бы́сть во 
ѻ҆смы́й де́нь, прїидо́ша ѡ҆брѣ́зати ѻ҆троча̀. и҆ 
нарица́хꙋ є҆̀ и҆́менемъ ѻ҆тца̀ є҆гѡ̀, заха́рїю.
</span>
<span type='verse' num='60'>
И҆ 
ѿвѣща́вши ма́ти є҆гѡ̀ речѐ: нѝ, но да нарече́тсѧ 
і҆ѡа́ннъ.
</span>
<span type='verse' num='61'>
И҆ рѣ́ша къ не́й: ꙗ҆́кѡ никто́же є҆́сть 
въ родствѣ̀ твое́мъ, и҆́же нарица́етсѧ и҆́менемъ тѣ́мъ. 

</span>
<span type='verse' num='62'>
И҆ помава́хꙋ ѻ҆тцꙋ̀ є҆гѡ̀, є҆́же ка́кѡ бы хотѣ́лъ 
нарещѝ є҆̀;
</span>
<span type='verse' num='63'>
И҆ и҆спро́шъ дщи́цꙋ, написа̀ глаго́лѧ: 
і҆ѡа́ннъ бꙋ́детъ и҆́мѧ є҆мꙋ̀: и҆ чꙋдѧ́хꙋсѧ всѝ.
</span>
<span type='verse' num='64'>

Ѿверзо́шасѧ же ѹ҆ста̀ є҆гѡ̀ а҆́бїе, и҆ ѧ҆зы́къ є҆гѡ̀, 
и҆ глаго́лаше бл҃гословѧ̀ бг҃а.
</span>
<span type='verse' num='65'>
И҆ бы́сть на всѣ́хъ 
стра́хъ живꙋ́щихъ ѻ҆́крестъ и҆́хъ, и҆ во все́й странѣ̀ 
і҆ꙋде́йстѣй (л. ч҃и ѡ҆б.) повѣ́даеми бѧ́хꙋ всѝ глаго́ли 
сі́и.
</span>
<span type='verse' num='66'>
И҆ положи́ша всѝ слы́шавшїи въ се́рдцѣ 
свое́мъ, глаго́люще: что̀ ѹ҆́бѡ ѻ҆троча̀ сїѐ бꙋ́детъ; и҆ 
рꙋка̀ гдⷭ҇нѧ бѣ̀ съ ни́мъ.
</span>
<span type='verse' num='67'>
И҆ заха́рїа ѻ҆те́цъ 
є҆гѡ̀ и҆спо́лнисѧ дх҃а ст҃а, и҆ проро́чествова, глаго́лѧ: 

</span>
<span type='verse' num='68'>
Бл҃гослове́нъ гдⷭ҇ь бг҃ъ і҆и҃левъ, ꙗ҆́кѡ посѣтѝ, и҆ 
сотворѝ и҆збавле́нїе лю́демъ свои́мъ.

%&lt;Престꙋпѝ рождествꙋ̀ і҆ѡа́нна.%&gt;


</span>
<span type='verse' num='69'>
И҆ воздви́же ро́гъ спасе́нїѧ на́мъ, въ домꙋ̀ 
даві́довѣ ѻ҆́трока своегѡ̀:
</span>
<span type='verse' num='70'>
Ꙗ҆́коже глаго́ла ѹ҆сты̀ 
ст҃ы́хъ сꙋ́щихъ ѿ вѣ́ка прорѡ́къ є҆гѡ̀.
</span>
<span type='verse' num='71'>
Спасе́нїе 
ѿ вра̑гъ на́шихъ, и҆ и҆зⸯ рꙋкѝ всѣ́хъ ненави́дѧщихъ 
на́съ:
</span>
<span type='verse' num='72'>
Сотвори́ти ми́лость со ѻ҆тцы̀ на́шими, и҆ 
помѧнꙋ́ти завѣ́тъ ст҃ы́й сво́й:
</span>
<span type='verse' num='73'>
Клѧ́твꙋ, є҆́ю клѧ́тсѧ 
ко а҆враа́мꙋ ѻ҆тцꙋ̀ на́шемꙋ, да́ти на́мъ,
</span>
<span type='verse' num='74'>
Безⸯ 
стра́ха, и҆зⸯ рꙋкѝ вра̑гъ на́шихъ и҆зба́вльшымсѧ,
</span>
<span type='verse' num='75'>

Слꙋжи́ти є҆мꙋ̀ преподо́бїемъ и҆ пра́вдою предⸯ ни́мъ всѧ̀ 
днѝ живота̀ на́шегѡ.

%&lt;Чтѝ ржⷭ҇твꙋ̀ і҆ѡа́нна:%&gt;


</span>
<span type='verse' num='76'>
И҆ ты̀ ѻ҆троча̀, проро́къ вы́шнѧгѡ нарече́шисѧ: 
предⸯи́деши бо предⸯ лице́мъ гдⷭ҇нимъ, ѹ҆гото́вати пꙋти̑ 
є҆гѡ̀.

%&lt;Престꙋпѝ ржⷭ҇твꙋ̀ і҆ѡа́нна.%&gt;


</span>
<span type='verse' num='77'>
Да́ти ра́зꙋмъ спасе́нїѧ лю́демъ є҆гѡ̀, во 
ѡ҆ставле́нїе грѣ̑хъ и҆́хъ:
</span>
<span type='verse' num='78'>
Млⷭ҇рдїѧ ра́ди млⷭ҇ти бг҃а 
на́шегѡ, въ ни́хже посѣти́лъ є҆́сть на́съ восто́къ свы́ше: 

</span>
<span type='verse' num='79'>
Просвѣти́ти во тмѣ̀ и҆ сѣ́ни сме́ртнѣй сѣдѧ́щыѧ, 
напра́вити но́ги на́шѧ на пꙋ́ть ми́ренъ. (л. ч҃ѳ)

%&lt;Чтѝ ржⷭ҇твꙋ̀ і҆ѡа́нна:%&gt;


</span>
<span type='verse' num='80'>
Ѻ҆троча́ же растѧ́ше и҆ крѣплѧ́шесѧ дх҃омъ: и҆ бѣ̀ 
въ пꙋсты́нѧхъ до днѐ ꙗ҆вле́нїѧ своегѡ̀ ко і҆и҃лю.

%&lt;Коне́цъ ржⷭ҇твꙋ̀ і҆ѡа́нна, на ѹ҆́трени и҆ на 
лїтꙋргі́и.%&gt;


</span>
<span type='chapter' num='2'>
%&lt;Глава̀ в҃.%&gt;
</span>

<span type='prepend'>


%&lt;(заⷱ҇ є҃)%&gt; [а҃]
</span>
<span type='verse' num='1'>
%&lt;Б%&gt;ы́сть же во днѝ 
ты́ѧ,%&lt;*%&gt;{%&lt;Въ на́вечерїе ржⷭ҇тва̀ хрⷭ҇то́ва и҆ на г҃ 
часѣ̀: В%&gt;о дне́хъ ѻ҆́нѣхъ%&lt;*%&gt;} и҆зы́де повелѣ́нїе ѿ 
ке́сарѧ а҆́ѵгꙋста, написа́ти всю̀ вселе́ннꙋю.
</span>
<span type='verse' num='2'>
Сїѐ 
написа́нїе пе́рвое бы́сть, владѧ́щꙋ сѷрі́ею кѷрині́ю.
</span>
<span type='verse' num='3'>

И҆ и҆дѧ́хꙋ всѝ написа́тисѧ, ко́ждо во сво́й гра́дъ.
</span>
<span type='verse' num='4'>

Взы́де же и҆ і҆ѡ́сифъ ѿ галїле́и, и҆зⸯ гра́да назаре́та 
во і҆ꙋде́ю, во гра́дъ даві́довъ, и҆́же нарица́етсѧ 
виѳлее́мъ, занѐ бы́ти є҆мꙋ̀ ѿ до́мꙋ и҆ ѻ҆те́чества 
даві́дова,
</span>
<span type='verse' num='5'>
Написа́тисѧ съ марі́ею ѡ҆брꙋче́ною є҆мꙋ̀ 
жено́ю, сꙋ́щею непра́здною.
</span>
<span type='verse' num='6'>
Бы́сть же є҆гда̀ бы́ша 
та́мѡ, и҆спо́лнишасѧ дні́е роди́ти є҆́й.
</span>
<span type='verse' num='7'>
И҆ родѝ сн҃а 
своего̀ пе́рвенца, и҆ пови́тъ є҆го̀, и҆ положѝ є҆го̀ въ 
ꙗ҆́слехъ: занѐ не бѣ̀ и҆̀мъ мѣ́ста во ѻ҆би́тели. [в҃] 

</span>
<span type='verse' num='8'>
И҆ па́стырїе бѣ́хꙋ въ то́йже странѣ̀ бдѧ́ще, и҆ 
стрегꙋ́ще стра́жꙋ нощнꙋ́ю ѡ҆ ста́дѣ свое́мъ.
</span>
<span type='verse' num='9'>
И҆ сѐ 
а҆́гг҃лъ гдⷭ҇нь ста̀ въ ни́хъ, и҆ сла́ва гдⷭ҇нѧ ѡ҆сїѧ̀ 
и҆̀хъ: и҆ ѹ҆боѧ́шасѧ стра́хомъ ве́лїимъ.
</span>
<span type='verse' num='10'>
И҆ речѐ 
и҆̀мъ а҆́гг҃лъ: не бо́йтесѧ, се́ бо благовѣствꙋ́ю ва́мъ 
ра́дость ве́лїю, ꙗ҆́же бꙋ́детъ всѣ́мъ лю́демъ.
</span>
<span type='verse' num='11'>
Ꙗ҆́кѡ 
роди́сѧ ва́мъ дне́сь сп҃съ, и҆́же є҆́сть хрⷭ҇то́съ гдⷭ҇ь, 
во гра́дѣ даві́довѣ.
</span>
<span type='verse' num='12'>
И҆ сѐ ва́мъ зна́менїе: 
ѡ҆брѧ́щете младе́нецъ пови́тъ, лежа́щъ въ ꙗ҆́слехъ.
</span>
<span type='verse' num='13'>
И҆ 
(л. ч҃ѳ ѡ҆б.) внеза́пꙋ бы́сть со а҆́гг҃ломъ мно́жество вѡ́й 
нбⷭ҇ныхъ, хва́лѧщихъ бг҃а, и҆ глаго́лющихъ:
</span>
<span type='verse' num='14'>
Сла́ва въ 
вы́шнихъ бг҃ꙋ, и҆ на землѝ ми́ръ, во чл҃вѣ́цѣхъ 
бл҃говоле́нїе.
</span>
<span type='verse' num='15'>
И҆ бы́сть ꙗ҆́кѡ ѿидо́ша ѿ ни́хъ на 
нб҃о а҆́гг҃ли, и҆ чл҃вѣ́цы па́стырїе рѣ́ша дрꙋ́гъ ко 
дрꙋ́гꙋ: пре́йдемъ до виѳлее́ма, и҆ ви́димъ глаго́лъ се́й 
бы́вшїй, и҆́же гдⷭ҇ь сказа̀ на́мъ.
</span>
<span type='verse' num='16'>
И҆ прїидо́ша 
поспѣ́шшесѧ, и҆ ѡ҆брѣто́ша марїа́мъ же и҆ і҆ѡ́сифа: и҆ 
младе́нецъ лежа́щъ во ꙗ҆́слехъ.
</span>
<span type='verse' num='17'>
Ви́дѣвше же сказа́ша 
ѡ҆ глаго́лѣ глаго́ланномъ и҆̀мъ ѡ҆ ѻ҆троча́ти се́мъ.
</span>
<span type='verse' num='18'>

И҆ всѝ слы́шавшїи диви́шасѧ ѡ҆ глаго́ланныхъ ѿ па́стырей 
къ ни́мъ.
</span>
<span type='verse' num='19'>
Марїа́мъ же соблюда́ше всѧ̀ глаго́лы сїѧ̀, 
слага́ющи въ се́рдцы свое́мъ.

%&lt;(заⷱ҇ ѕ҃)%&gt;
</span>
<span type='verse' num='20'>
%&lt;И҆%&gt; возврати́шасѧ%&lt;*%&gt;{%&lt;На 
ѡ҆брѣ́занїе гдⷭ҇не, на лїтꙋргі́и: В%&gt;о вре́мѧ ѻ҆́но 
возврати́шасѧ%&lt;*%&gt;} па́стырїе, сла́вѧще и҆ хва́лѧще бг҃а ѡ҆ 
всѣ́хъ, ꙗ҆̀же слы́шаша и҆ ви́дѣша, ꙗ҆́коже глаго́лано 
бы́сть къ ни́мъ.

%&lt;Коне́цъ на́вечерїю ржⷭ҇тва̀ хрⷭ҇то́ва, и҆ г҃-мꙋ 
часꙋ̀.%&gt;


</span>
<span type='verse' num='21'>
И҆ є҆гда̀ и҆спо́лнишасѧ ѻ҆́смь дні́й, да 
ѡ҆брѣ́жꙋтъ є҆го̀, и҆ нареко́ша и҆́мѧ є҆мꙋ̀ і҆и҃съ, 
нарече́нное а҆́гг҃ломъ, пре́жде да́же не зача́тсѧ во 
чре́вѣ.

%&lt;Престꙋпѝ ѡ҆брѣ́занїю.%&gt;


</span>
<span type='verse' num='22'>
И҆ є҆гда̀ и҆спо́лнишасѧ дні́е ѡ҆чище́нїѧ є҆ю̀ по 
зако́нꙋ мѡѷсе́овꙋ,

%&lt;(заⷱ҇ з҃)%&gt; %&lt;В%&gt;ознесо́ста є҆го̀%&lt;**%&gt;{%&lt;На 
срѣ́тенїе гдⷭ҇не, на лїтꙋргі́и: В%&gt;о вре́мѧ ѻ҆́но, 
вознесо́ста роди́тєлѧ ѻ҆троча̀ і҆и҃са%&lt;**%&gt;} во 
і҆ерꙋсали́мъ, поста́вити є҆го̀ предⸯ гдⷭ҇емъ.
</span>
<span type='verse' num='23'>

[Ꙗ҆́коже є҆́сть пи́сано въ зако́нѣ (л. р҃) гдⷭ҇ни: ꙗ҆́кѡ 
всѧ́къ младе́нецъ мꙋ́жеска по́лꙋ, разверза́ѧ ложесна̀, ст҃о 
гдⷭ҇ви нарече́тсѧ.]
</span>
<span type='verse' num='24'>
И҆ є҆́же да́ти же́ртвꙋ, по 
рече́нномꙋ въ зако́нѣ гдⷭ҇ни: два̀ го́рличища и҆лѝ два̀ 
птенца̀ голꙋби́на.

%&lt;(заⷱ҇ и҃)%&gt; [г҃]
</span>
<span type='verse' num='25'>
%&lt;И҆%&gt; сѐ%&lt;*%&gt;{%&lt;На срѣ́тенїе 
гдⷭ҇не, на ѹ҆́трени, и҆ на па́мѧть сѷмеѡ́на бг҃опрїи́мца: 
В%&gt;о вре́мѧ ѻ҆́но,%&lt;*%&gt;} бѣ̀ человѣ́къ во і҆ерꙋсали́мѣ, 
є҆мꙋ́же и҆́мѧ сѷмеѡ́нъ: и҆ человѣ́къ се́й пра́веденъ, и҆ 
благочести́въ, ча́ѧ ѹ҆тѣ́хи і҆и҃левы: и҆ дх҃ъ бѣ̀ ст҃ъ 
въ не́мъ.
</span>
<span type='verse' num='26'>
И҆ бѣ̀ є҆мꙋ̀ ѡ҆бѣща́но дх҃омъ ст҃ы́мъ, не 
ви́дѣти сме́рти, пре́жде да́же не ви́дитъ хрⷭ҇та̀ гдⷭ҇нѧ. 

</span>
<span type='verse' num='27'>
И҆ прїи́де дх҃омъ въ цр҃ковь, и҆ є҆гда̀ введо́ста 
роди́тєлѧ ѻ҆троча̀ і҆и҃са, сотвори́ти и҆́ма по ѻ҆бы́чаю 
зако́нномꙋ ѡ҆ не́мъ:
</span>
<span type='verse' num='28'>
И҆ то́й прїе́мъ є҆го̀ на рꙋкꙋ̀ 
свое́ю, и҆ бл҃гословѝ бг҃а, и҆ речѐ:
</span>
<span type='verse' num='29'>
Ны́нѣ 
ѿпꙋща́еши раба̀ твоего̀ влⷣко, по глаго́лꙋ твоемꙋ̀ съ 
ми́ромъ:
</span>
<span type='verse' num='30'>
Ꙗ҆́кѡ ви́дѣстѣ ѻ҆́чи моѝ спасе́нїе твоѐ, 

</span>
<span type='verse' num='31'>
Е҆́же є҆сѝ ѹ҆гото́валъ предⸯ лице́мъ всѣ́хъ 
люде́й:
</span>
<span type='verse' num='32'>
Свѣ́тъ во ѿкрове́нїе ꙗ҆зы́кѡмъ, и҆ сла́вꙋ 
люде́й твои́хъ і҆и҃лѧ.

%&lt;Коне́цъ срѣ́тенїю на ѹ҆́трени.%&gt;


</span>
<span type='verse' num='33'>
И҆ бѣ̀ і҆ѡ́сифъ и҆ мт҃и є҆гѡ̀ чꙋдѧ́щасѧ ѡ҆ 
глаго́лемыхъ ѡ҆ не́мъ.
</span>
<span type='verse' num='34'>
И҆ бл҃гословѝ ѧ҆̀ сѷмеѡ́нъ, и҆ 
речѐ къ мр҃і́и мт҃ри є҆гѡ̀: сѐ лежи́тъ се́й на паде́нїе, 
и҆ на воста́нїе мнѡ́гимъ во і҆и҃ли, и҆ въ зна́менїе 
прерѣка́емо:
</span>
<span type='verse' num='35'>
[И҆ тебѣ́ же само́й дꙋ́шꙋ про́йдетъ 
ѻ҆рꙋ́жїе,] ꙗ҆́кѡ ѹ҆́бѡ да ѿкры́ютсѧ ѿ мнѡ́гъ 
серде́цъ помышлє́нїѧ. [д҃]
</span>
<span type='verse' num='36'>
И҆ бѣ̀ а҆́нна проро́чица, 
дщѝ фанꙋ́илева, ѿ (л. р҃ ѡ҆б.) колѣ́на а҆си́рова: сїѧ̀ 
заматорѣ́вши во дне́хъ мно́зѣхъ, жи́вши съ мꙋ́жемъ се́дмь 
лѣ́тъ ѿ дѣ́вства своегѡ̀:
</span>
<span type='verse' num='37'>
И҆ та̀ вдова̀ ꙗ҆́кѡ 
лѣ́тъ ѻ҆́смьдесѧтъ и҆ четы́ри, ꙗ҆́же не ѿхожда́ше ѿ 
це́ркве, посто́мъ и҆ моли́твами слꙋжа́щи де́нь и҆ но́щь.
</span>
<span type='verse' num='38'>

И҆ та̀ въ то́й ча́съ приста́вши, и҆сповѣ́дашесѧ гдⷭ҇ви, и҆ 
глаго́лаше ѡ҆ не́мъ всѣ̑мъ ча́ющымъ и҆збавле́нїѧ во 
і҆ерꙋсали́мѣ.

%&lt;Коне́цъ ст҃о́мꙋ.%&gt;


</span>
<span type='verse' num='39'>
И҆ ꙗ҆́кѡ сконча́шасѧ всѧ̑ по зако́нꙋ гдⷭ҇ню, 
возврати́шасѧ въ галїле́ю, во гра́дъ сво́й назаре́тъ.

%&lt;Чтѝ ѡ҆брѣ́занїю.%&gt;


</span>
<span type='verse' num='40'>
Ѻ҆троча́ же растѧ́ше, и҆ крѣплѧ́шесѧ дх҃омъ, 
и҆сполнѧ́ѧсѧ премꙋ́дрости: и҆ бл҃года́ть бж҃їѧ бѣ̀ на 
не́мъ.

%&lt;Коне́цъ срѣ́тенїю на лїтꙋргі́и.%&gt;


</span>
<span type='verse' num='41'>
И҆ хожда́ста роди́тєлѧ є҆гѡ̀ на всѧ́ко лѣ́то во 
і҆ерꙋсали́мъ, въ пра́здникъ па́схи.
</span>
<span type='verse' num='42'>
И҆ є҆гда̀ бы́сть 
двоюна́десѧте лѣ́тꙋ, восходѧ́щымъ и҆̀мъ во і҆ерꙋсали́мъ по 
ѻ҆бы́чаю пра́здника:
</span>
<span type='verse' num='43'>
И҆ сконча́вшємъ днѝ, и҆ 
возвраща́ющымсѧ и҆̀мъ, ѡ҆ста̀ ѻ҆́трокъ і҆и҃съ во 
і҆ерꙋсали́мѣ, и҆ не разꙋмѣ̀ і҆ѡ́сифъ и҆ мт҃и є҆гѡ̀.
</span>
<span type='verse' num='44'>

Мнѣ́вша же є҆го̀ во дрꙋжи́нѣ сꙋ́ща, преидо́ста днѐ 
пꙋ́ть, и҆ и҆ска́ста є҆го̀ во сро́дницѣхъ, и҆ въ зна́емыхъ. 

</span>
<span type='verse' num='45'>
И҆ не ѡ҆брѣ́тша є҆го̀, возврати́стасѧ во 
і҆ерꙋсали́мъ, взыска́юща є҆го̀.
</span>
<span type='verse' num='46'>
И҆ бы́сть по трїе́хъ 
дне́хъ, ѡ҆брѣто́ста є҆го̀ въ це́ркви, сѣдѧ́ща посредѣ̀ 
ѹ҆чи́телей, и҆ (л. р҃а) послꙋ́шающа и҆́хъ, и҆ вопроша́юща 
и҆̀хъ.
</span>
<span type='verse' num='47'>
Ѹ҆жаса́хꙋсѧ же всѝ послꙋ́шающїи є҆гѡ̀, ѡ҆ 
ра́зꙋмѣ и҆ ѡ҆ ѿвѣ́тѣхъ є҆гѡ̀.
</span>
<span type='verse' num='48'>
И҆ ви́дѣвша є҆го̀, 
диви́стасѧ, и҆ къ немꙋ̀ мт҃и є҆гѡ̀ речѐ: ча́до, что̀ 
сотворѝ на́ма та́кѡ; сѐ ѻ҆те́цъ тво́й, и҆ а҆́зъ болѧ́ща 
и҆ска́хома тебѐ.
</span>
<span type='verse' num='49'>
И҆ речѐ къ ни́ма: что̀ ꙗ҆́кѡ 
и҆ска́ста менѐ; не вѣ́ста ли, ꙗ҆́кѡ въ тѣ́хъ, ꙗ҆̀же 
ѻ҆ц҃а̀ моегѡ̀, досто́итъ бы́ти мѝ;
</span>
<span type='verse' num='50'>
И҆ та̀ не 
разꙋмѣ́ста глаго́ла, и҆́же глаго́ла и҆́ма.
</span>
<span type='verse' num='51'>
И҆ сни́де съ 
ни́ма, и҆ прїи́де въ назаре́тъ, и҆ бѣ̀ повинꙋ́ѧсѧ и҆́ма: и҆ 
мт҃и є҆гѡ̀ соблюда́ше всѧ̀ глаго́лы сїѧ̀ въ се́рдцы 
свое́мъ.
</span>
<span type='verse' num='52'>
И҆ і҆и҃съ преспѣва́ше премꙋ́дростїю и҆ 
во́зрастомъ, и҆ благода́тїю ѿ бг҃а и҆ человѣ̑къ.

%&lt;Коне́цъ ѡ҆брѣ́занїю.%&gt;


</span>
<span type='chapter' num='3'>
%&lt;Глава̀ г҃.%&gt;
</span>

<span type='prepend'>


%&lt;(заⷱ҇ ѳ҃)%&gt;
</span>
<span type='verse' num='1'>
%&lt;В%&gt;ъ пѧ́тое же%&lt;*%&gt;{%&lt;Въ на́вечерїе 
бг҃оѧвле́нїѧ: В%&gt;ъ пѧ́тое*} на́десѧте лѣ́то влады́чества 
тїве́рїа ке́сарѧ: ѡ҆блада́ющꙋ понті́йскомꙋ пїла́тꙋ і҆ꙋде́ею, 
и҆ четвертовла́стствꙋющꙋ галїле́ею и҆́рѡдꙋ: фїлі́ппꙋ же, 
бра́тꙋ є҆гѡ̀, четвертовла́стствꙋющꙋ тѷрі́ею и҆ 
трахоні́тскою страно́ю: и҆ лѷса́нїю а҆вїлині́ею 
четвертовла́стствꙋющꙋ: [є҃]
</span>
<span type='verse' num='2'>
При а҆рхїере́и а҆́ннѣ и҆ 
каїа́фѣ, бы́сть глаго́лъ бж҃їй ко і҆ѡа́ннꙋ, заха́рїинꙋ 
сы́нꙋ, въ пꙋсты́ни.
</span>
<span type='verse' num='3'>
И҆ прїи́де во всю̀ странꙋ̀ 
і҆ѻрда́нскꙋю, проповѣ́даѧ креще́нїе покаѧ́нїѧ, во 
ѡ҆ставле́нїе грѣхѡ́въ.
</span>
<span type='verse' num='4'>
Ꙗ҆́коже є҆́сть пи́сано въ 
кни́зѣ слове́съ и҆са́їи проро́ка, глаго́люща: гла́съ 
вопїю́щагѡ въ пꙋсты́ни, ѹ҆гото́вайте пꙋ́ть гдⷭ҇нь, пра́вы 
твори́те стєзѝ є҆гѡ̀. (л. р҃а ѡ҆б.)
</span>
<span type='verse' num='5'>
Всѧ́ка де́брь 
и҆спо́лнитсѧ, и҆ всѧ́ка гора̀ и҆ хо́лмъ смири́тсѧ: и҆ 
бꙋ́дꙋтъ стропѡ́тнаѧ въ пра̑ваѧ и҆ ѻ҆́стрїи въ пꙋтѝ 
гла́дки.
</span>
<span type='verse' num='6'>
И҆ ѹ҆́зритъ всѧ́ка пло́ть спасе́нїе бж҃їе.
</span>
<span type='verse' num='7'>

Глаго́лаше же и҆сходѧ́щымъ наро́дѡмъ крести́тисѧ ѿ негѡ̀: 
порождє́нїѧ є҆хі́днова, кто̀ сказа̀ ва́мъ бѣжа́ти ѿ 
грѧдꙋ́щагѡ гнѣ́ва;
</span>
<span type='verse' num='8'>
Сотвори́те ѹ҆́бѡ плоды̀ досто́йны 
покаѧ́нїѧ, и҆ не начина́йте глаго́лати въ себѣ̀: ѻ҆тца̀ 
и҆́мамы а҆враа́ма. глаго́лю бо ва́мъ, ꙗ҆́кѡ мо́жетъ бг҃ъ 
ѿ ка́менїѧ сегѡ̀ воздви́гнꙋти ча̑да а҆враа́мꙋ.
</span>
<span type='verse' num='9'>
Ѹ҆же́ 
бо и҆ сѣки́ра при ко́рени дре́ва лежи́тъ: всѧ́ко ѹ҆́бѡ 
дре́во, не творѧ́щее плода̀ добра̀, посѣка́етсѧ, и҆ во 
ѻ҆́гнь вмета́етсѧ. [ѕ҃]
</span>
<span type='verse' num='10'>
И҆ вопроша́хꙋ є҆го̀ наро́ди, 
глаго́люще: что̀ ѹ҆́бѡ сотвори́мъ;
</span>
<span type='verse' num='11'>
Ѿвѣща́въ же, 
глаго́ла и҆̀мъ: и҆мѣ́ѧй двѣ̀ ри́зѣ, да пода́стъ 
неимꙋ́щемꙋ, и҆ и҆мѣ́ѧй бра̑шна, та́кожде да твори́тъ.
</span>
<span type='verse' num='12'>

Прїидо́ша же и҆ мытарѝ крести́тисѧ ѿ негѡ̀, и҆ рѣ́ша къ 
немꙋ̀: ѹ҆чи́телю, что̀ сотвори́мъ;
</span>
<span type='verse' num='13'>
Ѻ҆́нъ же речѐ къ 
ни́мъ: ничто́же бо́ле ѿ повелѣ́ннагѡ ва́мъ твори́те.
</span>
<span type='verse' num='14'>

Вопроша́хꙋ же є҆го̀ и҆ во́ини, глаго́люще: и҆ мы̀ что̀ 
сотвори́мъ; и҆ речѐ къ ни́мъ: никого́же ѡ҆би́дите, ни 
ѡ҆клеветава́йте: и҆ дово́льни бꙋ́дите ѡ҆бро́ки ва́шими. 

</span>
<span type='verse' num='15'>
Ча́ющымъ же лю́демъ, и҆ помышлѧ́ющымъ всѣ́мъ въ 
сердца́хъ свои́хъ ѡ҆ і҆ѡа́ннѣ, є҆да̀ то́й є҆́сть 
хрⷭ҇то́съ;
</span>
<span type='verse' num='16'>
Ѿвѣщава́ше і҆ѡа́ннъ всѣ̑мъ глаго́лѧ: 
а҆́зъ ѹ҆́бѡ водо́ю креща́ю вы̀: грѧде́тъ же крѣ́плїй 
менѐ, є҆мꙋ́же нѣ́смь досто́инъ ѿрѣши́ти реме́нь 
сапогꙋ̀ є҆гѡ̀, то́й вы̀ крести́тъ дх҃омъ ст҃ы́мъ и҆ 
ѻ҆гне́мъ.
</span>
<span type='verse' num='17'>
Е҆мꙋ́же лопа́та въ рꙋкꙋ̀ є҆гѡ̀, и҆ 
потреби́тъ гꙋмно̀ своѐ, и҆ собере́тъ (л. р҃в) пшени́цꙋ въ 
жи́тницꙋ свою̀: плє́вы же сожже́тъ ѻ҆гне́мъ негаса́ющимъ. 

</span>
<span type='verse' num='18'>
Мнѡ́га же ѹ҆́бѡ и҆ и҆́на, ѹ҆тѣша́ѧ, 
благовѣствова́ше лю́демъ.

%&lt;Коне́цъ на́вечерїю бг҃оѧвле́нїѧ.%&gt;

%&lt;(заⷱ҇ і҃)%&gt;
</span>
<span type='verse' num='19'>
%&lt;И҆́%&gt;рѡдъ же четвертовла́стникъ 
ѡ҆блича́емь ѿ негѡ̀%&lt;*%&gt;{%&lt;Понедѣ́льникъ и҃і недѣ́ли: 
В%&gt;о вре́мѧ ѻ҆́но, и҆́рѡдъ четвертовла́стникъ ѡ҆блича́емь 
ѿ і҆ѡа́нна%&lt;*%&gt;} ѡ҆ и҆рѡдїа́дѣ женѣ̀ бра́та своегѡ̀, и҆ 
ѡ҆ всѣ́хъ, ꙗ҆̀же сотворѝ ѕла̑ѧ и҆́рѡдъ:
</span>
<span type='verse' num='20'>
Приложѝ и҆ 
сїѐ надⸯ всѣ́ми, и҆ затворѝ і҆ѡа́нна въ темни́цѣ.
</span>
<span type='verse' num='21'>

Бы́сть же є҆гда̀ крести́шасѧ всѝ лю́дїе, и҆ і҆и҃сꙋ 
кре́щшꙋсѧ и҆ молѧ́щꙋсѧ, ѿве́рзесѧ нб҃о.
</span>
<span type='verse' num='22'>
И҆ сни́де дх҃ъ 
ст҃ы́й тѣле́снымъ ѻ҆́бразомъ, ꙗ҆́кѡ го́лꙋбь на́нь, и҆ 
гла́съ съ нб҃сѐ бы́сть, глаго́лѧ: ты̀ є҆сѝ сн҃ъ мо́й 
возлю́бленный, ѡ҆ тебѣ̀ благоволи́хъ.

%&lt;Коне́цъ понедѣ́льникꙋ.%&gt;

%&lt;(заⷱ҇ а҃і)%&gt;
</span>
<span type='verse' num='23'>
%&lt;И҆%&gt; то́й бѣ̀ 
і҆и҃съ%&lt;**%&gt;{%&lt;Вто́рникъ и҃і недѣ́ли: В%&gt;о вре́мѧ ѻ҆́но, 
бѣ̀ і҆и҃съ%&lt;**%&gt;} ꙗ҆́кѡ лѣ́тѡмъ три́десѧть начина́ѧ, 
сы́й, ꙗ҆́кѡ мни́мь, сн҃ъ і҆ѡ́сифовъ, и҆лі́евъ,
</span>
<span type='verse' num='24'>

Матѳа́товъ, леѵі́инъ, мелхі́инъ, і҆анна́евъ, і҆ѡ́сифовъ, 

</span>
<span type='verse' num='25'>
Маттаѳі́евъ, а҆мѡ́совъ, наꙋ́мовъ, є҆слі́мовъ, 
нагге́овъ,
</span>
<span type='verse' num='26'>
Маа́ѳовъ, маттаѳі́евъ, семеі́евъ, і҆ѡ́сифовъ, 
і҆ꙋ́динъ,
</span>
<span type='verse' num='27'>
I҆ѡанна́новъ, риса́евъ, зорова́велевъ, 
салаѳїи́левъ, нирі́евъ,
</span>
<span type='verse' num='28'>
Мелхі́евъ, а҆дді́евъ, кѡса́мовъ, 
є҆лмѡда́мовъ, и҆́ровъ,
</span>
<span type='verse' num='29'>
I҆ѡсі́евъ, є҆лїезе́ровъ, 
і҆ѡрі́мовъ, матѳа́товъ, леѵі́инъ,
</span>
<span type='verse' num='30'>
Сѷмеѡ́новъ, і҆ꙋ́динъ, 
і҆ѡ́сифовъ, і҆ѡна́новъ, є҆лїакі́мовъ, (л. р҃в ѡ҆б.)
</span>
<span type='verse' num='31'>

Мелеа́евъ, маїна́новъ, маттаѳа́евъ, наѳа́новъ, даві́довъ, 

</span>
<span type='verse' num='32'>
I҆ессе́овъ, ѡ҆ви́довъ, воо́зовъ, салмѡ́новъ, 
наассѡ́новъ,
</span>
<span type='verse' num='33'>
А҆мїнада́вовъ, а҆ра́мовъ, і҆ѡра́мовъ, 
є҆срѡ́мовъ, фаре́совъ, і҆ꙋ́динъ,
</span>
<span type='verse' num='34'>
I҆а́кѡвль, і҆саа́ковъ, 
а҆враа́мовъ, ѳара́новъ, нахѡ́ровъ,
</span>
<span type='verse' num='35'>
Серꙋ́ховъ, 
рага́вовъ, фале́ковъ, є҆ве́ровъ, сала́новъ,
</span>
<span type='verse' num='36'>
Каїна́новъ, 
а҆рфаѯа́довъ, си́мовъ, нѡ́евъ, ламе́ховъ,
</span>
<span type='verse' num='37'>
Маѳꙋса́левъ, 
є҆нѡ́ховъ, і҆а́редовъ, малелеи́ловъ, каїна́новъ,
</span>
<span type='verse' num='38'>

Е҆нѡ́совъ, си́ѳовъ, а҆да́мовъ, бж҃їй.


</span>
<span type='chapter' num='4'>
%&lt;Глава̀ д҃.%&gt;
</span>

<span type='prepend'>


%&lt;(заⷱ҇ в҃і)%&gt; [з҃]
</span>
<span type='verse' num='1'>
%&lt;I҆%&gt;и҃съ же и҆спо́лнь дх҃а 
ст҃а, возврати́сѧ%&lt;*%&gt;{%&lt;Среда̀ и҃і недѣ́ли: В%&gt;о вре́мѧ 
ѻ҆́но, возврати́сѧ і҆и҃съ и҆спо́лнь дх҃а ст҃а%&lt;*%&gt;} ѿ 
і҆ѻрда́на, и҆ ведѧ́шесѧ дх҃омъ въ пꙋсты́ню,

%&lt;Коне́цъ вто́рникꙋ.%&gt;


</span>
<span type='verse' num='2'>
Дні́й четы́ридесѧть и҆скꙋша́емь ѿ дїа́вола, и҆ не 
ꙗ҆́стъ ничесѡ́же во днѝ ты́и: и҆ сконча́вшымсѧ и҆̀мъ, 
послѣдѝ взалка̀.
</span>
<span type='verse' num='3'>
И҆ речѐ є҆мꙋ̀ дїа́волъ: а҆́ще сн҃ъ 
є҆сѝ бж҃їй, рцы̀ ка́меневи семꙋ̀, да бꙋ́детъ хлѣ́бъ.
</span>
<span type='verse' num='4'>

И҆ ѿвѣща́въ і҆и҃съ къ немꙋ̀, глаго́лѧ: пи́сано є҆́сть, 
ꙗ҆́кѡ не ѡ҆ хлѣ́бѣ є҆ди́номъ жи́въ бꙋ́детъ человѣ́къ, 
но ѡ҆ всѧ́комъ глаго́лѣ бж҃їи.
</span>
<span type='verse' num='5'>
И҆ возве́дъ є҆го̀ 
дїа́волъ на горꙋ̀ высокꙋ̀, показа̀ є҆мꙋ̀ всѧ̑ црⷭ҇твїѧ 
вселе́нныѧ въ ꙾часѣ̀꙾{꙾чертѣ̀꙾} вре́меннѣ.
</span>
<span type='verse' num='6'>
И҆ речѐ 
є҆мꙋ̀ дїа́волъ: тебѣ̀ да́мъ вла́сть сїю̀ всю̀, и҆ сла́вꙋ 
и҆́хъ, ꙗ҆́кѡ мнѣ̀ предана̀ є҆́сть, и҆ є҆мꙋ́же а҆́ще 
хощꙋ̀ да́мъ ю҆̀.
</span>
<span type='verse' num='7'>
Ты̀ ѹ҆́бѡ а҆́ще поклони́шисѧ предо 
мно́ю, бꙋ́дꙋтъ тебѣ̀ всѧ̑. (л. р҃г)
</span>
<span type='verse' num='8'>
И҆ ѿвѣща́въ речѐ 
є҆мꙋ̀ і҆и҃съ: и҆дѝ за мно́ю сатана̀. пи́сано є҆́сть: 
поклони́шисѧ гдⷭ҇ꙋ бг҃ꙋ твоемꙋ̀, и҆ томꙋ̀ є҆ди́номꙋ 
послꙋ́жиши.
</span>
<span type='verse' num='9'>
И҆ ведѐ є҆го̀ во і҆ерꙋсали́мъ, и҆ поста́ви 
є҆го̀ на крилѣ̀ церко́внѣмъ, и҆ речѐ є҆мꙋ̀: а҆́ще сн҃ъ 
є҆сѝ бж҃їй, ве́рзисѧ ѿсю́дꙋ до́лꙋ.
</span>
<span type='verse' num='10'>
Пи́сано бо 
є҆́сть, ꙗ҆́кѡ а҆́г҃глѡмъ свои́мъ заповѣ́сть ѡ҆ тебѣ̀, 
сохрани́ти тѧ̀:
</span>
<span type='verse' num='11'>
И҆ на рꙋка́хъ во́зⸯмꙋтъ тѧ̀, да не 
когда̀ преткне́ши ѡ҆ ка́мень но́гꙋ твою̀.
</span>
<span type='verse' num='12'>
И҆ 
ѿвѣща́въ речѐ є҆мꙋ̀ і҆и҃съ: ꙗ҆́кѡ рече́но є҆́сть, не 
и҆скꙋ́сиши гдⷭ҇а бг҃а твоегѡ̀.
</span>
<span type='verse' num='13'>
И҆ сконча́въ всѐ 
и҆скꙋше́нїе дїа́волъ, ѿи́де ѿ негѡ̀ до вре́мене.
</span>
<span type='verse' num='14'>
И҆ 
возврати́сѧ і҆и҃съ въ си́лѣ дх҃о́внѣй въ галїле́ю, и҆ 
вѣ́сть и҆зы́де по все́й странѣ̀ ѡ҆ не́мъ.
</span>
<span type='verse' num='15'>
И҆ то́й 
ѹ҆ча́ше на со́нмищахъ и҆́хъ, сла́вимь всѣ́ми.

%&lt;Коне́цъ средѣ̀.%&gt;

%&lt;(заⷱ҇ г҃і)%&gt;
</span>
<span type='verse' num='16'>
%&lt;И҆%&gt; прїи́де%&lt;*%&gt;{%&lt;Четверто́къ 
и҃і недѣ́ли: В%&gt;о вре́мѧ ѻ҆́но, прїи́де і҆и҃съ%&lt;* Сїе́ же 
и҆ септе́мврїа а҃, но́вомꙋ лѣ́тꙋ.%&gt;} въ назаре́тъ, и҆дѣ́же 
бѣ̀ воспита́нъ: и҆ вни́де по ѻ҆бы́чаю своемꙋ̀ въ де́нь 
сꙋббѡ́тный въ со́нмище, и҆ воста̀ честѝ.
</span>
<span type='verse' num='17'>
И҆ да́ша 
є҆мꙋ̀ кни́гꙋ и҆са́їи проро́ка, и҆ разгнꙋ́въ кни́гꙋ, 
ѡ҆брѣ́те мѣ́сто, и҆дѣ́же бѣ̀ напи́сано:
</span>
<span type='verse' num='18'>
Дх҃ъ гдⷭ҇нь 
на мнѣ̀, є҆гѡ́же ра́ди пома́за мѧ̀ благовѣсти́ти ни́щымъ, 
посла́ мѧ, и҆сцѣли́ти сокрꙋшє́нныѧ се́рдцемъ, 
проповѣ́дати плѣнє́ннымъ ѿпꙋще́нїе, и҆ слѣпы̑мъ 
прозрѣ́нїе, ѿпꙋсти́ти сокрꙋшє́нныѧ во ѿра́дꙋ.
</span>
<span type='verse' num='19'>

Проповѣ́дати лѣ́то гдⷭ҇не прїѧ́тно.
</span>
<span type='verse' num='20'>
И҆ согнꙋ́въ кни́гꙋ, 
ѿда́въ слꙋзѣ̀, сѣ́де: и҆ (л. р҃г ѡ҆б.) всѣ̑мъ въ 
со́нмищи ѻ҆́чи бѣ́хꙋ зрѧ́ще на́нь.
</span>
<span type='verse' num='21'>
И҆ нача́тъ 
глаго́лати къ ни́мъ: ꙗ҆́кѡ дне́сь сбы́стсѧ писа́нїе сїѐ во 
ѹ҆́шїю ва́шею.
</span>
<span type='verse' num='22'>
И҆ всѝ свидѣ́тельствовахꙋ є҆мꙋ̀.

%&lt;(заⷱ҇ д҃і)%&gt; %&lt;И҆%&gt; дивлѧ́хꙋсѧ ѡ҆ словесѣ́хъ 
благода́ти, и҆сходѧ́щихъ и҆зⸯ ѹ҆́стъ є҆гѡ̀.

%&lt;Коне́цъ четверткꙋ̀ и҆ но́вомꙋ лѣ́тꙋ.%&gt;

%&lt;*%&gt;{%&lt;Пѧто́къ и҃і недѣ́ли: В%&gt;о вре́мѧ ѻ҆́но, 
дивлѧ́хꙋсѧ наро́ди ѡ҆ словесѣ́хъ бл҃года́ти, и҆сходѧ́щихъ 
и҆зⸯ ѹ҆́стъ і҆и҃совыхъ%&lt;* Сїе́ же и҆ проро́кꙋ и҆лїѝ.%&gt;} 
и҆ глаго́лахꙋ: не се́й ли є҆́сть сн҃ъ і҆ѡ́сифовъ;
</span>
<span type='verse' num='23'>
И҆ 
речѐ къ ни́мъ: всѧ́кѡ рече́те мѝ при́тчꙋ сїю̀, врачꙋ̀ 
и҆сцѣли́сѧ са́мъ: є҆ли̑ка слы́шахомъ бы̑вшаѧ въ 
капернаꙋ́мѣ, сотворѝ и҆ здѣ̀ во ѻ҆те́чествїи свое́мъ. 

</span>
<span type='verse' num='24'>
Рече́ же: а҆ми́нь глаго́лю ва́мъ, ꙗ҆́кѡ ни кото́рый 
проро́къ прїѧ́тенъ є҆́сть во ѻ҆те́чествїи свое́мъ.
</span>
<span type='verse' num='25'>

Пои́стиннѣ же глаго́лю ва́мъ: мно́ги вдови̑цы бѣ́ша во 
днѝ и҆лїины̀ во і҆и҃ли, є҆гда̀ заключи́сѧ не́бо трѝ 
лѣ̑та и҆ мцⷭ҇ъ ше́сть, ꙗ҆́кѡ бы́сть гла́дъ вели́къ по 
все́й землѝ.
</span>
<span type='verse' num='26'>
И҆ ни ко є҆ди́ной и҆́хъ по́сланъ бы́сть 
и҆лїа̀, то́кмѡ въ саре́птꙋ сїдѡ́нскꙋю, къ женѣ̀ вдови́цѣ. 

</span>
<span type='verse' num='27'>
И҆ мно́зи прокаже́ни бѣ́хꙋ при є҆лїссе́и проро́цѣ во 
і҆и҃ли: и҆ ни є҆ди́нъ же ѿ ни́хъ ѡ҆чи́стисѧ, то́кмѡ 
неема́нъ сѷрїани́нъ.
</span>
<span type='verse' num='28'>
И҆ и҆спо́лнишасѧ всѝ ꙗ҆́рости въ 
со́нмищи, слы́шавшїи сїѧ̑.
</span>
<span type='verse' num='29'>
И҆ воста́вше, и҆згна́ша 
є҆го̀ во́нъ и҆зⸯ гра́да: и҆ ведо́ша є҆го̀ до верхꙋ̀ 
горы̀, на не́йже гра́дъ и҆́хъ со́зданъ бѧ́ше, да бы́ша 
є҆го̀ низри́нꙋли.
</span>
<span type='verse' num='30'>
Ѻ҆́нъ же проше́дъ посредѣ̀ и҆́хъ 
и҆дѧ́ше.

%&lt;Коне́цъ пѧткꙋ̀ и҆ ст҃о́мꙋ.%&gt; (л. р҃д)

%&lt;(заⷱ҇ є҃і)%&gt; [и҃]
</span>
<span type='verse' num='31'>
%&lt;И҆%&gt; сни́де въ капернаꙋ́мъ, 
гра́дъ галїле́йскїй: и҆ бѣ̀ ѹ҆чѧ̀ и҆̀хъ въ 
сꙋббѡ́ты.%&lt;*%&gt;{%&lt;Сꙋббѡ́та и҃і недѣ́ли: В%&gt;о вре́мѧ ѻ҆́но, 
сни́де і҆и҃съ въ капернаꙋ́мъ гра́дъ галїле́йскїй, и҆ бѣ̀ 
ѹ҆чѧ̀ наро́ды въ сꙋббѡ́ты%&lt;*%&gt;}
</span>
<span type='verse' num='32'>
И҆ ѹ҆жаса́хꙋсѧ ѡ҆ 
ѹ҆че́нїи є҆гѡ̀, ꙗ҆́кѡ со вла́стїю бѣ̀ сло́во є҆гѡ̀. 

</span>
<span type='verse' num='33'>
И҆ въ со́нмищи бѣ̀ человѣ́къ, и҆мы́й дꙋ́хъ бѣ́са 
нечи́ста, и҆ возопѝ гла́сомъ ве́лїимъ,
</span>
<span type='verse' num='34'>
Глаго́лѧ: 
ѡ҆ста́ви, что̀ на́мъ и҆ тебѣ̀ і҆и҃се назарѧни́не; прише́лъ 
є҆сѝ погꙋби́ти на́съ: вѣ́мъ тѧ̀, кто̀ є҆сѝ ст҃ы́й 
бж҃їй.
</span>
<span type='verse' num='35'>
И҆ запретѝ є҆мꙋ̀ і҆и҃съ, глаго́лѧ: премолчѝ, 
и҆ и҆зы́ди и҆зⸯ негѡ̀. и҆ пове́ргъ є҆го̀ бѣ́съ посредѣ̀, 
и҆зы́де и҆зⸯ негѡ̀, ника́коже вреди́въ є҆го̀.
</span>
<span type='verse' num='36'>
И҆ 
бы́сть ѹ҆́жасъ на всѣ́хъ, и҆ стѧза́хꙋсѧ дрꙋ́гъ ко дрꙋ́гꙋ, 
глаго́люще: что̀ сло́во сїѐ, ꙗ҆́кѡ вла́стїю и҆ си́лою 
вели́тъ нечи́стымъ дꙋховѡ́мъ, и҆ и҆схо́дѧтъ;

%&lt;Коне́цъ сꙋббѡ́тѣ.%&gt;

%&lt;(заⷱ҇ ѕ҃і)%&gt; [ѳ҃]
</span>
<span type='verse' num='37'>
%&lt;И҆%&gt; и҆схожда́ше гла́съ ѡ҆ 
не́мъ во всѧ́ко мѣ́сто страны̀.
</span>
<span type='verse' num='38'>
Воста́въ же и҆зⸯ 
со́нмища, вни́де въ до́мъ сі́мѡновъ.%&lt;**%&gt;{%&lt;Понедѣ́льникъ 
ѳ҃і недѣ́ли: В%&gt;о вре́мѧ ѻ҆́но, вни́де і҆и҃съ въ до́мъ 
сі́мѡновъ, и҆ и҆схожда́ше гла́съ ѡ҆ не́мъ во всѧ́кое мѣ́сто 
страны̀.%&lt;**%&gt;} те́ща же сі́мѡнова бѣ̀ ѡ҆держи́ма ѻ҆гне́мъ 
ве́лїимъ, и҆ моли́ша є҆го̀ ѡ҆ не́й.
</span>
<span type='verse' num='39'>
И҆ ста́въ надⸯ 
не́ю, запретѝ ѻ҆гню̀, и҆ ѡ҆ста́ви ю҆̀: а҆́бїе же воста́вши 
слꙋжа́ше и҆̀мъ.
</span>
<span type='verse' num='40'>
Заходѧ́щꙋ же со́лнцꙋ, всѝ є҆ли́цы 
и҆мѣ́ѧхꙋ болѧ́щыѧ недꙋ́ги разли́чными, привожда́хꙋ и҆̀хъ къ 
немꙋ̀: ѻ҆́нъ же на є҆ди́номъ коегѡ́ждо и҆́хъ рꙋ́цѣ (л. 
р҃д ѡ҆б.) возло́жъ, и҆сцѣлѧ́ше и҆̀хъ.
</span>
<span type='verse' num='41'>
И҆схожда́хꙋ же и҆ 
бѣ́си ѿ мно́гихъ вопїю́ще и҆ глаго́люще: ꙗ҆́кѡ ты̀ 
є҆сѝ хрⷭ҇то́съ сн҃ъ бж҃їй. и҆ запреща́ѧ не даѧ́ше и҆̀мъ 
глаго́лати, ꙗ҆́кѡ вѣ́дѧхꙋ хрⷭ҇та̀ самаго̀ сꙋ́ща.
</span>
<span type='verse' num='42'>

Бы́вшꙋ же днѝ и҆зше́дъ и҆́де въ пꙋ́сто мѣ́сто: и҆ наро́ди 
и҆ска́хꙋ є҆го̀, и҆ прїидо́ша до негѡ̀, и҆ держа́хꙋсѧ 
є҆гѡ̀, да не бы̀ ѿше́лъ ѿ ни́хъ.
</span>
<span type='verse' num='43'>
Ѻ҆́нъ же речѐ къ 
ни́мъ: ꙗ҆́кѡ и҆ дрꙋги́мъ градовѡ́мъ благовѣсти́ти мѝ 
подоба́етъ црⷭ҇твїе бж҃їе, ꙗ҆́кѡ на сѐ по́сланъ є҆́смь. 

</span>
<span type='verse' num='44'>
И҆ бѣ̀ проповѣ́даѧ на со́нмищахъ галїле́йскихъ.

%&lt;Коне́цъ понедѣ́льникꙋ.%&gt;


</span>
<span type='chapter' num='5'>
%&lt;Глава̀ є҃.%&gt;
</span>

<span type='prepend'>


%&lt;(заⷱ҇ з҃і)%&gt; [а҃і]
</span>
<span type='verse' num='1'>
%&lt;Б%&gt;ы́сть же належа́щꙋ є҆мꙋ̀ 
наро́дꙋ, да бы́ша слы́шали сло́во бж҃їе, и҆ то́й бѣ̀ 
стоѧ̀%&lt;*%&gt;{%&lt;Недѣ́лѧ и҃і: В%&gt;о вре́мѧ ѻ҆́но, стоѧ́ше 
і҆и҃съ%&lt;*%&gt;} при є҆́зерѣ геннисаре́тстѣ:
</span>
<span type='verse' num='2'>
И҆ ви́дѣ 
два̀ кораблѧ̀ стоѧ́ща при є҆́зерѣ: ры́барїе же ѿше́дше 
ѿ нею̀, и҆змыва́хꙋ мрє́жи.
</span>
<span type='verse' num='3'>
Влѣ́зъ же въ є҆ди́нъ ѿ 
кораблю̀, и҆́же бѣ̀ сі́мѡновъ, молѝ є҆го̀ ѿ землѝ 
ѿстꙋпи́ти ма́лѡ: и҆ сѣ́дъ ѹ҆ча́ше и҆зⸯ кораблѧ̀ 
наро́ды.
</span>
<span type='verse' num='4'>
Ꙗ҆́коже преста̀ глаго́лѧ, речѐ къ сі́мѡнꙋ: 
постꙋпѝ во глꙋбинꙋ̀, и҆ вве́рзите мрє́жи ва́шѧ въ 
лови́твꙋ.
</span>
<span type='verse' num='5'>
И҆ ѿвѣща́въ сі́мѡнъ речѐ є҆мꙋ̀: 
наста́вниче, ѡ҆бно́щь всю̀ трꙋ́ждшесѧ, ничесѡ́же ꙗ҆́хомъ: 
по глаго́лꙋ же твоемꙋ̀ вве́ргꙋ мре́жꙋ.
</span>
<span type='verse' num='6'>
И҆ сѐ сотво́рше, 
ꙗ҆́ша мно́жество ры́бъ мно́го, протерза́шесѧ же мре́жа 
и҆́хъ.
</span>
<span type='verse' num='7'>
И҆ поманꙋ́ша прича́стникѡмъ, и҆̀же бѣ́хꙋ во 
дрꙋзѣ́мъ (л. р҃є) кораблѝ, да прише́дше помо́гꙋтъ и҆̀мъ: 
и҆ прїидо́ша, и҆ и҆спо́лниша ѻ҆́ба кораблѧ̀, ꙗ҆́кѡ 
погрꙋжа́тисѧ и҆́ма.
</span>
<span type='verse' num='8'>
Ви́дѣвъ же сі́мѡнъ пе́тръ, припадѐ 
къ колѣ́нома і҆и҃совома, глаго́лѧ: и҆зы́ди ѿ менѐ, 
ꙗ҆́кѡ мꙋ́жъ грѣ́шенъ є҆́смь, гдⷭ҇и.
</span>
<span type='verse' num='9'>
Ѹ҆́жасъ бо 
ѡ҆держа́ше є҆го̀ и҆ всѧ̑ сꙋ́щыѧ съ ни́мъ, ѡ҆ лови́твѣ 
ры́бъ, ꙗ҆̀же ꙗ҆́ша:
</span>
<span type='verse' num='10'>
Та́кожде же і҆а́кѡва и҆ і҆ѡа́нна, 
сы́на зеведе́ѡва, ꙗ҆̀же бѣ́ста ѡ҆бе́щника сі́мѡнови. и҆ 
речѐ къ сі́мѡнꙋ і҆и҃съ: не бо́йсѧ, ѿсе́лѣ бꙋ́деши 
человѣ́ки ловѧ̀.
</span>
<span type='verse' num='11'>
И҆ и҆звле́кше ѻ҆́ба кораблѧ̀ на 
зе́млю, ѡ҆ста́вльше всѧ̑ въ слѣ́дъ є҆гѡ̀ и҆до́ша.

%&lt;Коне́цъ недѣ́ли.%&gt;

%&lt;(заⷱ҇ и҃і)%&gt;
</span>
<span type='verse' num='12'>
%&lt;И҆%&gt; бы́сть 
є҆гда̀%&lt;*%&gt;{%&lt;Вто́рникъ ѳ҃і недѣ́ли: В%&gt;о вре́мѧ 
ѻ҆́но,%&lt;*%&gt;} бѣ̀ і҆и҃съ во є҆ди́номъ ѿ градѡ́въ, и҆ сѐ 
мꙋ́жъ и҆спо́лнь прокаже́нїѧ: и҆ ви́дѣвъ і҆и҃са, па́дъ ни́цъ 
молѧ́сѧ є҆мꙋ̀, глаго́лѧ: гдⷭ҇и, а҆́ще хо́щеши, мо́жеши мѧ̀ 
ѡ҆чи́стити.
</span>
<span type='verse' num='13'>
И҆ просте́ръ рꙋ́кꙋ, коснꙋ̀ є҆гѡ̀, ре́къ: 
хощꙋ̀, ѡ҆чи́стисѧ. и҆ а҆́бїе прока́за ѿи́де ѿ негѡ̀. 

</span>
<span type='verse' num='14'>
И҆ то́й заповѣ́да є҆мꙋ̀ никомꙋ́же повѣ́дати: но 
ше́дъ покажи́сѧ і҆ере́ови, и҆ принесѝ ѡ҆ ѡ҆чище́нїи 
твое́мъ, ꙗ҆́коже повелѣ̀ мѡѷсе́й, во свидѣ́тельство 
и҆̀мъ.
</span>
<span type='verse' num='15'>
Прохожда́ше же па́че сло́во ѡ҆ не́мъ: и҆ 
схожда́хꙋсѧ наро́ди мно́зи слы́шати, и҆ цѣли́тисѧ ѿ негѡ̀ 
ѿ недꙋ̑гъ свои́хъ.
</span>
<span type='verse' num='16'>
То́йже бѣ̀ ѿходѧ̀ въ пꙋсты́ню, 
и҆ молѧ́сѧ.

%&lt;Коне́цъ вто́рникꙋ.%&gt; (л. р҃є ѡ҆б.)

%&lt;(заⷱ҇ ѳ҃і)%&gt;
</span>
<span type='verse' num='17'>
%&lt;И҆%&gt; бы́сть во є҆ди́нъ ѿ 
дні́й, и҆ то́й бѣ̀ ѹ҆чѧ̀:%&lt;*%&gt;{%&lt;Сꙋббѡ́та ѳ҃і недѣ́ли: 
В%&gt;о вре́мѧ ѻ҆́но, бѣ̀ ѹ҆чѧ̀ і҆и҃съ%&lt;*%&gt;} и҆ бѣ́хꙋ 
сѣдѧ́ще фарїсе́є и҆ законоꙋчи́телїе, и҆̀же бѣ́хꙋ пришлѝ 
ѿ всѧ́кїѧ ве́си галїле́йскїѧ, и҆ і҆ꙋде́йскїѧ, и҆ 
і҆ерꙋсали́мскїѧ: и҆ си́ла гдⷭ҇нѧ бѣ̀ и҆сцѣлѧ́ющи и҆̀хъ. 
[г҃і]
</span>
<span type='verse' num='18'>
И҆ сѐ мꙋ́жїе носѧ́ще на ѻ҆дрѣ̀ человѣ́ка, 
и҆́же бѣ̀ разсла́бленъ: и҆ и҆ска́хꙋ внестѝ є҆го̀, и҆ 
положи́ти предⸯ ни́мъ.
</span>
<span type='verse' num='19'>
И҆ не ѡ҆брѣ́тше кꙋдѣ̀ внестѝ 
є҆го̀, наро́да ра́ди, взлѣ́зше на хра́мъ, сквозѣ̀ 
꙾скꙋде́лы꙾{꙾кро́въ скꙋде́льный꙾} низвѣ́сиша є҆го̀ со 
ѻ҆дро́мъ на средꙋ̀ предⸯ і҆и҃са.
</span>
<span type='verse' num='20'>
И҆ ви́дѣвъ вѣ́рꙋ 
и҆́хъ, речѐ є҆мꙋ̀: человѣ́че, ѡ҆ставлѧ́ютъ ти сѧ грѣсѝ 
твоѝ.
</span>
<span type='verse' num='21'>
И҆ нача́ша помышлѧ́ти кни́жницы и҆ фарїсе́є, 
глаго́люще: кто́ є҆сть се́й, и҆́же глаго́летъ хꙋлы̑; кто̀ 
мо́жетъ ѡ҆ставлѧ́ти грѣхѝ, то́кмѡ є҆ди́нъ бг҃ъ;
</span>
<span type='verse' num='22'>

Разꙋмѣ́въ же і҆и҃съ помышлє́нїѧ и҆́хъ, ѿвѣща́въ речѐ 
къ ни́мъ: что̀ помышлѧ́ете въ сердца́хъ ва́шихъ;
</span>
<span type='verse' num='23'>
Что́ 
є҆сть ѹ҆до́бѣе рещѝ: ѡ҆ставлѧ́ютъ ти сѧ грѣсѝ твоѝ; 
и҆лѝ рещѝ: воста́ни и҆ ходѝ;
</span>
<span type='verse' num='24'>
Но да ѹ҆вѣ́сте, 
ꙗ҆́кѡ вла́сть и҆́мать сн҃ъ человѣ́ческїй на землѝ 
ѿпꙋща́ти грѣхѝ, речѐ разсла́бленномꙋ: тебѣ̀ глаго́лю, 
воста́ни и҆ возⸯмѝ ѻ҆́дръ тво́й, и҆ и҆дѝ въ до́мъ тво́й. 

</span>
<span type='verse' num='25'>
И҆ а҆́бїе воста́въ предⸯ ни́ми, взе́мъ на не́мже 
лежа́ше, и҆́де въ до́мъ сво́й, сла́вѧ бг҃а. %&lt;(втоⷬ҇)%&gt;
</span>
<span type='verse' num='26'>

И҆ ѹ҆́жасъ прїѧ́тъ всѧ̑, и҆ сла́влѧхꙋ бг҃а, и҆ 
и҆спо́лнишасѧ стра́ха, глаго́люще: ꙗ҆́кѡ ви́дѣхомъ 
пресла̑внаѧ дне́сь.

%&lt;Коне́цъ сꙋббѡ́тѣ.%&gt; (л. р҃ѕ)

%&lt;(заⷱ҇ к҃)%&gt; [д҃і]
</span>
<span type='verse' num='27'>
%&lt;И҆%&gt; посе́мъ и҆зы́де, и҆ 
ѹ҆зрѣ̀%&lt;*%&gt;{%&lt;Сꙋббѡ́та к҃ недѣ́ли: В%&gt;о вре́мѧ ѻ҆́но, 
преходѧ̀ і҆и҃съ, ѹ҆зрѣ̀%&lt;*%&gt;} мытарѧ̀, и҆́менемъ леѵі́ю, 
сѣдѧ́ща на мы́тницѣ, и҆ речѐ є҆мꙋ̀ и҆дѝ по мнѣ̀.
</span>
<span type='verse' num='28'>

И҆ ѡ҆ста́вль всѧ̑, воста́въ во слѣ́дъ є҆гѡ̀ и҆́де.
</span>
<span type='verse' num='29'>
И҆ 
сотворѝ чрежде́нїе ве́лїе леѵі́й є҆мꙋ̀ въ домꙋ̀ свое́мъ, 
и҆ бѣ̀ наро́дъ мытаре́й мно́гъ, и҆ и҆нѣ́хъ, и҆̀же бѧ́хꙋ съ 
ни́мъ возлежа́ще.
</span>
<span type='verse' num='30'>
И҆ ропта́хꙋ кни́жницы на него̀ и҆ 
фарїсе́є, ко ѹ҆ч҃нкѡ́мъ є҆гѡ̀ глаго́люще: почто̀ съ 
мытарѝ и҆ грѣ́шники ꙗ҆́сте и҆ пїе́те;
</span>
<span type='verse' num='31'>
И҆ ѿвѣща́въ 
і҆и҃съ речѐ къ ни́мъ: не тре́бꙋютъ здра́вїи врача̀, но 
болѧ́щїи.
</span>
<span type='verse' num='32'>
Не прїидо́хъ призва́ти пра́ведныхъ, но 
грѣ̑шныѧ въ покаѧ́нїе.

%&lt;Коне́цъ сꙋббѡ́тѣ.%&gt;

%&lt;(заⷱ҇ к҃а)%&gt;
</span>
<span type='verse' num='33'>
%&lt;Ѻ҆%&gt;ни́ же рѣ́ша къ 
немꙋ̀:%&lt;**%&gt;{%&lt;Среда̀ ѳ҃і недѣ́ли: В%&gt;о вре́мѧ ѻ҆́но, 
пристꙋпи́ша фарїсе́и ко і҆и҃сꙋ, глаго́люще:%&lt;**%&gt;} почто̀ 
ѹ҆ченицы̀ і҆ѡа́нновы постѧ́тсѧ ча́стѡ, и҆ моли̑твы 
творѧ́тъ, та́кожде и҆ фарїсе́йстїи, а҆ твоѝ ꙗ҆дѧ́тъ и҆ 
пїю́тъ;
</span>
<span type='verse' num='34'>
Ѻ҆́нъ же речѐ къ ни́мъ: є҆да̀ мо́жете сы́ны 
бра́чныѧ, до́ндеже жени́хъ съ ни́ми є҆́сть, сотвори́ти 
пости́тисѧ;
</span>
<span type='verse' num='35'>
Прїи́дꙋтъ же дні́е, є҆гда̀ ѿѧ́тъ бꙋ́детъ 
ѿ ни́хъ жени́хъ, и҆ тогда̀ постѧ́тсѧ въ ты́ѧ днѝ.
</span>
<span type='verse' num='36'>

Глаго́лаше же и҆ при́тчꙋ къ ни́мъ: ꙗ҆́кѡ никто́же 
приставле́нїѧ ри́зы но́вы приставлѧ́етъ на ри́зꙋ ве́тхꙋ: 
а҆́ще ли же нѝ, и҆ но́вꙋю раздере́тъ, и҆ ве́тсѣй не 
согласꙋ́етъ є҆́же ѿ но́вагѡ.
</span>
<span type='verse' num='37'>
И҆ никто́же влива́етъ 
вїна̀ но́ва въ мѣ́хи ве́тхи: а҆́ще ли же нѝ, (л. р҃ѕ ѡ҆б.) 
расто́ргнетъ но́вое вїно̀ мѣ́хи, и҆ са́мо и҆злїе́тсѧ, и҆ 
мѣ́си поги́бнꙋтъ.
</span>
<span type='verse' num='38'>
Но вїно̀ но́вое въ мѣ́хи но́вы 
꙾влива́ти꙾{꙾влива́ти подоба́етъ꙾}, и҆ ѻ҆боѐ соблюде́тсѧ. 

</span>
<span type='verse' num='39'>
И҆ никто́же пи́въ ве́тхое, а҆́бїе хо́щетъ но́вомꙋ: 
глаго́летъ бо, ве́тхое лꙋ́чше є҆́сть.

%&lt;Коне́цъ средѣ̀.%&gt;


</span>
<span type='chapter' num='6'>
%&lt;Глава̀ ѕ҃.%&gt;
</span>

<span type='prepend'>


%&lt;(заⷱ҇ к҃в)%&gt;
</span>
<span type='verse' num='1'>
%&lt;Б%&gt;ы́сть же въ сꙋббѡ́тꙋ второпе́рвꙋю 
и҆тѝ є҆мꙋ̀%&lt;*%&gt;{%&lt;Сꙋббѡ́та к҃а недѣ́ли: В%&gt;о вре́мѧ 
ѻ҆́но, хожда́ше і҆и҃съ въ сꙋббѡ́тꙋ%&lt;*%&gt;} сквозѣ̀ сѣ̑ѧнїѧ: 
и҆ восторга́хꙋ ѹ҆чн҃цы̀ є҆гѡ̀ кла́сы, и҆ ꙗ҆дѧ́хꙋ, 
стира́юще рꙋка́ми.
</span>
<span type='verse' num='2'>
Нѣ́цыи же ѿ фарїсє́й рѣ́ша и҆̀мъ: 
что̀ творитѐ, є҆гѡ́же не досто́итъ твори́ти въ сꙋббѡ́ты; 

</span>
<span type='verse' num='3'>
И҆ ѿвѣща́въ і҆и҃съ речѐ къ ни́мъ: ни лѝ сегѡ̀ члѝ 
є҆стѐ, є҆́же сотворѝ дв҃дъ, є҆гда̀ взалка́сѧ са́мъ, и҆ 
и҆̀же съ ни́мъ сꙋ́щїи;
</span>
<span type='verse' num='4'>
Ка́кѡ вни́де въ до́мъ бж҃їй, и҆ 
хлѣ́бы предложе́нїѧ взе́мъ, и҆ ꙗ҆дѐ, и҆ дадѐ и҆ сꙋ́щымъ 
съ ни́мъ, и҆́хже не досто́ѧше ꙗ҆́сти, то́кмѡ є҆ди́нѣмъ 
і҆ере́ємъ;
</span>
<span type='verse' num='5'>
И҆ глаго́лаше и҆̀мъ: ꙗ҆́кѡ гдⷭ҇ь є҆́сть 
сн҃ъ чл҃вѣ́ческїй и҆ сꙋббѡ́тѣ.
</span>
<span type='verse' num='6'>
Бы́сть же и҆ въ дрꙋгꙋ́ю 
сꙋббѡ́тꙋ вни́ти є҆мꙋ̀ въ со́нмище, и҆ ѹ҆чи́ти: [є҃і] и҆ 
бѣ̀ та́мѡ человѣ́къ, и҆ рꙋка̀ є҆мꙋ̀ десна́ѧ бѣ̀ сꙋха̀. 

</span>
<span type='verse' num='7'>
Назира́хꙋ же кни́жницы и҆ фарїсе́и, а҆́ще въ сꙋббѡ́тꙋ 
и҆сцѣли́тъ, да ѡ҆брѧ́щꙋтъ рѣ́чь на́нь.
</span>
<span type='verse' num='8'>
Ѻ҆́нъ же 
вѣ́дѧше помышлє́нїѧ и҆́хъ, и҆ речѐ человѣ́кꙋ и҆мꙋ́щемꙋ 
сꙋ́хꙋ рꙋ́кꙋ: воста́ни, и҆ ста́ни посредѣ̀. ѻ҆́нъ же 
воста́въ, ста̀.
</span>
<span type='verse' num='9'>
Рече́ же і҆и҃съ къ ни́мъ: вопрошꙋ̀ вы̀, 
что̀ досто́итъ въ сꙋббѡ́ты, добро̀ твори́ти, и҆лѝ (л. р҃з) 
ѕло̀ твори́ти; дꙋ́шꙋ спастѝ, и҆лѝ погꙋби́ти; ѻ҆ни́ же 
ѹ҆молча́ша.
</span>
<span type='verse' num='10'>
И҆ воззрѣ́въ на всѧ̑ и҆̀хъ, речѐ є҆мꙋ̀: 
прострѝ рꙋ́кꙋ твою̀. ѻ҆́нъ же сотворѝ та́кѡ: и҆ 
ѹ҆тверди́сѧ рꙋка̀ є҆гѡ̀ здра́ва ꙗ҆́кѡ дрꙋга́ѧ.

%&lt;Коне́цъ сꙋббѡ́тѣ.%&gt;


</span>
<span type='verse' num='11'>
Ѻ҆ни́ же и҆спо́лнишасѧ безꙋ́мїѧ, и҆ глаго́лахꙋ 
дрꙋ́гъ ко дрꙋ́гꙋ: что̀ бы́ша сотвори́ли і҆и҃сови;

%&lt;(заⷱ҇ к҃г)%&gt; [ѕ҃і]
</span>
<span type='verse' num='12'>
%&lt;Б%&gt;ы́сть же во днѝ ты́ѧ, 
и҆зы́де%&lt;*%&gt;{%&lt;Четверто́къ ѳ҃і недѣ́ли: В%&gt;о вре́мѧ 
ѻ҆́но, и҆зы́де і҆и҃съ%&lt;*%&gt;} въ го́рꙋ помоли́тисѧ, и҆ бѣ̀ 
ѡ҆бно́щь въ моли́твѣ бж҃їи.
</span>
<span type='verse' num='13'>
И҆ є҆гда̀ бы́сть де́нь, 
призва̀ ѹ҆ченикѝ своѧ̑, и҆ и҆збра̀ ѿ ни́хъ 
двана́десѧте, и҆̀хже и҆ а҆пⷭ҇лы наречѐ:
</span>
<span type='verse' num='14'>
Сі́мѡна, 
є҆го́же и҆менова̀ петра̀, и҆ а҆ндре́а бра́та є҆гѡ̀: 
і҆а́кѡва и҆ і҆ѡа́нна: фїлі́ппа и҆ варѳоломе́а:
</span>
<span type='verse' num='15'>
Матѳе́а 
и҆ ѳѡмꙋ̀: і҆а́кѡва а҆лфе́ева и҆ сі́мѡна нарица́емаго 
зилѡ́та:
</span>
<span type='verse' num='16'>
I҆ꙋ́дꙋ і҆а́кѡвлѧ, и҆ і҆ꙋ́дꙋ і҆скарїѡ́тскаго, 
и҆́же и҆ бы́сть преда́тель.

%&lt;(заⷱ҇ к҃д)%&gt;
</span>
<span type='verse' num='17'>
%&lt;И҆%&gt;зше́дъ съ ни́ми, 
ста̀%&lt;**%&gt;{%&lt;Пѧто́къ ѳ҃і недѣ́ли: В%&gt;о вре́мѧ ѻ҆́но, ста̀ 
і҆и҃съ%&lt;** Сїе́ же и҆ преподѡ́бнымъ.%&gt;} на мѣ́стѣ ра́внѣ, 
и҆ наро́дъ ѹ҆чєни́къ є҆гѡ̀, и҆ мно́жество мно́го люде́й 
ѿ всеѧ̀ і҆ꙋде́и, и҆ і҆ерꙋсали́ма, и҆ помо́рїѧ тѵ́рска и҆ 
сїдѡ́нска:
</span>
<span type='verse' num='18'>
И҆̀же прїидо́ша послꙋ́шати є҆гѡ̀, и҆ 
и҆сцѣли́тисѧ ѿ недꙋ̑гъ свои́хъ, и҆ стра́ждꙋщїи ѿ дꙋ̑хъ 
нечи́стыхъ, и҆ и҆сцѣлѧ́хꙋсѧ.
</span>
<span type='verse' num='19'>
И҆ ве́сь наро́дъ и҆ска́ше 
прикаса́тисѧ є҆мꙋ̀: ꙗ҆́кѡ си́ла ѿ негѡ̀ и҆схожда́ше, и҆ 
и҆сцѣлѧ́ше всѧ̑.

%&lt;Коне́цъ четверткꙋ̀.%&gt; (л. р҃з ѡ҆б.)


</span>
<span type='verse' num='20'>
И҆ то́й возве́дъ ѻ҆́чи своѝ на ѹ҆ченикѝ своѧ̀, 
глаго́лаше: [з҃і] блаже́ни ни́щїи дх҃омъ, ꙗ҆́кѡ ва́ше 
є҆́сть црⷭ҇твїе бж҃їе.
</span>
<span type='verse' num='21'>
Блаже́ни а҆́лчꙋщїи ны́нѣ, 
ꙗ҆́кѡ насы́титесѧ. блаже́ни пла́чꙋщїи ны́нѣ, ꙗ҆́кѡ 
возсмѣе́тесѧ.
</span>
<span type='verse' num='22'>
Блаже́ни бꙋ́дете, є҆гда̀ возненави́дѧтъ 
ва́съ человѣ́цы, и҆ є҆гда̀ разлꙋча́тъ вы̀, и҆ поно́сѧтъ, 
и҆ пронесꙋ́тъ и҆́мѧ ва́ше ꙗ҆́кѡ ѕло̀, сн҃а человѣ́ческагѡ 
ра́ди.
</span>
<span type='verse' num='23'>
Возра́дꙋйтесѧ въ то́й де́нь и҆ взыгра́йте: се́ бо 
мзда̀ ва́ша мно́га на небесѝ.

%&lt;Коне́цъ пѧткꙋ̀ и҆ преподѡ́бнымъ.%&gt;

по си̑мъ бо творѧ́хꙋ проро́кѡмъ ѻ҆тцы̀ и҆́хъ.

%&lt;(заⷱ҇ к҃є)%&gt;
</span>
<span type='verse' num='24'>
%&lt;Ѻ҆%&gt;ба́че%&lt;*%&gt;{%&lt;Понедѣ́льникъ 
к҃ недѣ́ли: Р%&gt;ечѐ гдⷭ҇ь ко прише́дшымъ къ немꙋ̀ 
і҆ꙋде́ѡмъ:%&lt;*%&gt;} го́ре ва́мъ бога̑тымъ, ꙾ꙗ҆́кѡ ѿстоитѐ 
ѹ҆тѣше́нїѧ ва́шегѡ꙾{꙾ꙗ҆́кѡ воспрїе́млете ѹ҆тѣше́нїе 
ва́ше꙾}.
</span>
<span type='verse' num='25'>
Го́ре ва́мъ насыще́ннїи ны́нѣ, ꙗ҆́кѡ 
вза́лчете: го́ре ва́мъ смѣю́щымсѧ ны́нѣ, ꙗ҆́кѡ 
возрыда́ете и҆ воспла́чете.
</span>
<span type='verse' num='26'>
Го́ре, є҆гда̀ до́брѣ 
рекꙋ́тъ ва́мъ всѝ человѣ́цы: по си̑мъ бо творѧ́хꙋ 
лжепроро́кѡмъ ѻ҆тцы̀ и҆́хъ.
</span>
<span type='verse' num='27'>
Но ва́мъ глаго́лю 
слы́шащымъ: люби́те врагѝ ва́шѧ, добро̀ твори́те 
ненави́дѧщымъ ва́съ:
</span>
<span type='verse' num='28'>
Благослови́те кленꙋ́щыѧ вы̀, и҆ 
моли́тесѧ за творѧ́щихъ ва́мъ ѻ҆би́дꙋ.
</span>
<span type='verse' num='29'>
Бїю́щемꙋ тѧ̀ въ 
лани́тꙋ, пода́ждь и҆ дрꙋгꙋ́ю: и҆ ѿ взима́ющагѡ тѝ ри́зꙋ, 
и҆ срачи́цꙋ не возбранѝ.
</span>
<span type='verse' num='30'>
Всѧ́комꙋ же просѧ́щемꙋ ѹ҆ 
тебѐ да́й, и҆ ѿ взима́ющагѡ твоѧ̑ не и҆стѧзꙋ́й.

%&lt;Коне́цъ понедѣ́льникꙋ.%&gt; (л. р҃и)

%&lt;(заⷱ҇ к҃ѕ)%&gt;
</span>
<span type='verse' num='31'>
%&lt;И҆%&gt; ꙗ҆́коже%&lt;*%&gt;{%&lt;Недѣ́лѧ ѳ҃і: 
Р%&gt;ечѐ гдⷭ҇ь: ꙗ҆́коже%&lt;*%&gt;} хо́щете да творѧ́тъ ва́мъ 
человѣ́цы, и҆ вы̀ твори́те и҆̀мъ та́кожде.
</span>
<span type='verse' num='32'>
И҆ а҆́ще 
лю́бите лю́бѧщыѧ вы̀, ка́ѧ ва́мъ благода́ть є҆́сть; и҆́бо 
и҆ грѣ́шницы лю́бѧщыѧ и҆́хъ лю́бѧтъ.
</span>
<span type='verse' num='33'>
И҆ а҆́ще 
благотворитѐ благотворѧ́щымъ ва́мъ, ка́ѧ ва́мъ благода́ть 
є҆́сть; и҆́бо и҆ грѣ́шницы то́жде творѧ́тъ.
</span>
<span type='verse' num='34'>
И҆ а҆́ще 
взаи́мъ даетѐ, ѿ ни́хже ча́ете воспрїѧ́ти, ка́ѧ ва́мъ 
благода́ть є҆́сть; и҆́бо и҆ грѣ́шницы грѣ́шникѡмъ взаи́мъ 
дава́ютъ, да воспрїи́мꙋтъ ра̑внаѧ.
</span>
<span type='verse' num='35'>
Ѻ҆ба́че люби́те 
врагѝ ва́шѧ, и҆ благотвори́те, и҆ взаи́мъ да́йте, ничесѡ́же 
ча́юще. и҆ бꙋ́детъ мзда̀ ва́ша мно́га, и҆ бꙋ́дете сы́нове 
вы́шнѧгѡ: ꙗ҆́кѡ то́й бл҃гъ є҆́сть на 
꙾безблагода̑тныѧ꙾{꙾неблагода̑рныѧ꙾} и҆ ѕлы̑ѧ.
</span>
<span type='verse' num='36'>
Бꙋ́дите 
ѹ҆́бѡ милосе́рди, ꙗ҆́коже и҆ ѻ҆ц҃ъ ва́шъ милосе́рдъ 
є҆́сть.

%&lt;Коне́цъ недѣ́ли.%&gt;

%&lt;(заⷱ҇ к҃з)%&gt;
</span>
<span type='verse' num='37'>
%&lt;И҆%&gt; не сꙋди́те,%&lt;**%&gt;{%&lt;Вто́рникъ 
к҃ недѣ́ли: Р%&gt;ечѐ гдⷭ҇ь: не сꙋди́те%&lt;**%&gt;} и҆ не сꙋ́дѧтъ 
ва́мъ: и҆ не ѡ҆сꙋжда́йте, да не ѡ҆сꙋжде́ни бꙋ́дете: 
ѿпꙋща́йте, и҆ ѿпꙋ́стѧтъ ва́мъ.
</span>
<span type='verse' num='38'>
Да́йте, и҆ да́стсѧ 
ва́мъ: мѣ́рꙋ добрꙋ̀, натка́нꙋ, и҆ потрѧ́снꙋ, и҆ 
прелива́ющꙋсѧ дадѧ́тъ на ло́но ва́ше: то́ю бо мѣ́рою, 
є҆́юже мѣ́рите, возмѣ́ритсѧ ва́мъ.
</span>
<span type='verse' num='39'>
Рече́ же при́тчꙋ 
и҆̀мъ: є҆да̀ мо́жетъ слѣпе́цъ слѣпца̀ води́ти; не ѻ҆́ба 
ли въ ꙗ҆́мꙋ впаде́тасѧ;
</span>
<span type='verse' num='40'>
Нѣ́сть ѹ҆чени́къ надⸯ 
ѹ҆чи́телемъ свои́мъ: соверше́нъ же всѧ́къ бꙋ́детъ ꙗ҆́коже 
и҆ ѹ҆чи́тель є҆гѡ̀.
</span>
<span type='verse' num='41'>
Что́ же ви́диши сꙋче́цъ, и҆́же 
є҆́сть во ѻ҆чесѝ бра́та твоегѡ̀: бервна́ (л. р҃и ѡ҆б.) 
же, є҆́же є҆́сть во ѻ҆чесѝ твое́мъ, не чꙋ́еши;
</span>
<span type='verse' num='42'>
И҆лѝ 
ка́кѡ мо́жеши рещѝ бра́тꙋ твоемꙋ̀: бра́те, ѡ҆ста́ви, да 
и҆змꙋ̀ сꙋче́цъ, и҆́же є҆́сть во ѻ҆чесѝ твое́мъ, са́мъ 
сꙋ́щагѡ во ѻ҆чесѝ твое́мъ бервна̀ не ви́дѧ; лицемѣ́ре, 
и҆змѝ пе́рвѣе бервно̀ и҆зⸯ ѻ҆чесѐ твоегѡ̀, и҆ тогда̀ 
про́зриши и҆зⸯѧ́ти сꙋче́цъ и҆зⸯ ѻ҆чесѐ бра́та твоегѡ̀. 

</span>
<span type='verse' num='43'>
Нѣ́сть бо дре́во добро̀, творѧ̀ плода̀ ѕла̀: нижѐ 
дре́во ѕло̀, творѧ̀ плода̀ добра̀.
</span>
<span type='verse' num='44'>
Всѧ́ко бо дре́во ѿ 
плода̀ своегѡ̀ позна́етсѧ: не ѿ те́рнїѧ бо че́шꙋтъ 
смѡ́квы, ни ѿ кꙋпины̀ є҆́млютъ грѡ́здїѧ.
</span>
<span type='verse' num='45'>
Благі́й 
человѣ́къ ѿ блага́гѡ сокро́вища се́рдца своегѡ̀ 
и҆зно́ситъ благо́е: и҆ ѕлы́й человѣ́къ ѿ ѕла́гѡ 
сокро́вища се́рдца своегѡ̀ и҆зно́ситъ ѕло́е: ѿ и҆збы́тка 
бо се́рдца глаго́лютъ ѹ҆ста̀ є҆гѡ̀.

%&lt;Коне́цъ вто́рникꙋ.%&gt;

%&lt;(заⷱ҇ к҃и)%&gt;
</span>
<span type='verse' num='46'>
%&lt;Ч%&gt;то́ же мѧ̀%&lt;*%&gt;{%&lt;Среда̀ к҃ 
недѣ́ли: Р%&gt;ечѐ гдⷭ҇ь: что́ мѧ%&lt;*%&gt;} зоветѐ: гдⷭ҇и, 
гдⷭ҇и, и҆ не творитѐ, ꙗ҆̀же глаго́лю;
</span>
<span type='verse' num='47'>
Всѧ́къ грѧды́й 
ко мнѣ̀, и҆ слы́шай словеса̀ моѧ̀, и҆ творѧ̀ ѧ҆̀, скажꙋ̀ 
ва́мъ, комꙋ̀ є҆́сть подо́бенъ.
</span>
<span type='verse' num='48'>
Подо́бенъ: є҆́сть 
человѣ́кꙋ зи́ждꙋщꙋ хра́минꙋ, и҆́же и҆скопа̀, и҆ ѹ҆глꙋбѝ, 
и҆ положѝ ѡ҆снова́нїе на ка́мени: наводне́нїю же бы́вшꙋ, 
припадѐ рѣка̀ хра́минѣ то́й, и҆ не мо́же поколеба́ти 
є҆ѧ̀, ѡ҆снована́ бо бѣ̀ на ка́мени.
</span>
<span type='verse' num='49'>
Слы́шавый же, и҆ 
не сотвори́вый, подо́бенъ є҆́сть человѣ́кꙋ, созда́вшемꙋ 
хра́минꙋ на землѝ безⸯ ѡ҆снова́нїѧ: є҆́йже припадѐ 
рѣка̀, и҆ а҆́бїе паде́сѧ, и҆ бы́сть разрꙋше́нїе хра́мины 
тоѧ̀ ве́лїе. (л. р҃ѳ)


</span>
<span type='chapter' num='7'>
%&lt;Глава̀ з҃.%&gt;
</span>

<span type='prepend'>


%&lt;(заⷱ҇ к҃ѳ)%&gt;
</span>
<span type='verse' num='1'>
%&lt;Е҆%&gt;гда́ же сконча̀ всѧ̀ глаго́лы 
своѧ̀ въ слꙋ́хи лю́демъ, вни́де%&lt;*%&gt;{%&lt;Сꙋббѡ́та к҃в 
недѣ́ли: В%&gt;о вре́мѧ ѻ҆́но, вни́де і҆и҃съ%&lt;*%&gt;} въ 
капернаꙋ́мъ.

%&lt;Коне́цъ средѣ̀.%&gt;

[и҃і]
</span>
<span type='verse' num='2'>
Со́тникꙋ же нѣ́коемꙋ ра́бъ болѧ̀ ѕлѣ̀, 
꙾хотѧ́ше꙾{꙾и҆мѣ́ѧше꙾} ѹ҆мре́ти, и҆́же бѣ̀ є҆мꙋ̀ 
че́стенъ.
</span>
<span type='verse' num='3'>
Слы́шавъ же ѡ҆ і҆и҃сѣ, посла̀ къ немꙋ̀ ста́рцы 
і҆ꙋде́йскїѧ, молѧ̀ є҆го̀, ꙗ҆́кѡ да прише́дъ спасе́тъ раба̀ 
є҆гѡ̀.
</span>
<span type='verse' num='4'>
Ѻ҆ни́ же прише́дше ко і҆и҃сови, молѧ́хꙋ є҆го̀ 
то́щнѡ, глаго́люще: ꙗ҆́кѡ досто́инъ є҆́сть, є҆́же а҆́ще 
да́си є҆мꙋ̀:
</span>
<span type='verse' num='5'>
Лю́битъ бо ꙗ҆зы́къ на́шъ, и҆ со́нмище 
то́й созда̀ на́мъ.
</span>
<span type='verse' num='6'>
I҆и҃съ же и҆дѧ́ше съ ни́ми. є҆ще́ же 
є҆мꙋ̀ не дале́че сꙋ́щꙋ ѿ хра́мины, посла̀ къ немꙋ̀ 
со́тникъ дрꙋ́ги, глаго́лѧ є҆мꙋ̀: гдⷭ҇и, не дви́жисѧ: 
нѣ́смь бо досто́инъ, да подⸯ кро́въ мо́й вни́деши.
</span>
<span type='verse' num='7'>

Тѣ́мже ни себѐ досто́йна сотвори́хъ прїитѝ къ тебѣ̀: но 
рцы̀ сло́во, и҆ и҆сцѣлѣ́етъ ѻ҆́трокъ мо́й.
</span>
<span type='verse' num='8'>
И҆́бо и҆ 
а҆́зъ человѣ́къ є҆́смь подⸯ влады́кою ѹ҆чине́нъ, 
и҆мѣ́ѧ подⸯ собо́ю во́ины, и҆ глаго́лю семꙋ̀: и҆дѝ, и҆ 
и҆́детъ, и҆ дрꙋго́мꙋ: прїидѝ, и҆ прїи́детъ. и҆ рабꙋ̀ 
моемꙋ̀: сотворѝ сїѐ, и҆ сотвори́тъ.
</span>
<span type='verse' num='9'>
Слы́шавъ же сїѧ̑ 
і҆и҃съ чꙋди́сѧ є҆мꙋ̀, и҆ ѡ҆бра́щсѧ, и҆дꙋ́щемꙋ по не́мъ 
наро́дꙋ речѐ: глаго́лю ва́мъ, ни во і҆и҃ли толи́ки вѣ́ры 
ѡ҆брѣто́хъ.
</span>
<span type='verse' num='10'>
И҆ возвра́щшесѧ по́сланнїи, ѡ҆брѣто́ша 
болѧ́щаго раба̀ и҆сцѣлѣ́вша.

%&lt;Коне́цъ сꙋббѡ́тѣ.%&gt; (л. р҃ѳ ѡ҆б.)

%&lt;(заⷱ҇ л҃)%&gt; [ѳ҃і]
</span>
<span type='verse' num='11'>
%&lt;И҆%&gt; бы́сть посе́мъ, 
и҆дѧ́ше%&lt;*%&gt;{%&lt;Недѣ́лѧ к҃: В%&gt;о вре́мѧ ѻ҆́но, и҆дѧ́ше 
і҆и҃съ%&lt;*%&gt;} во гра́дъ нарица́емый наі́нъ: и҆ съ ни́мъ 
и҆дѧ́хꙋ ѹ҆ченицы̀ є҆гѡ̀ мно́зи, и҆ наро́дъ мно́гъ.
</span>
<span type='verse' num='12'>

Ꙗ҆́коже прибли́жисѧ ко вратѡ́мъ гра́да, и҆ сѐ и҆зноша́хꙋ 
ѹ҆ме́рша сы́на є҆диноро́дна ма́тери свое́й, и҆ та̀ бѣ̀ 
вдова̀: и҆ наро́дъ ѿ гра́да мно́гъ съ не́ю.
</span>
<span type='verse' num='13'>
И҆ 
ви́дѣвъ ю҆̀ гдⷭ҇ь, милосе́рдова ѡ҆ не́й, и҆ речѐ є҆́й: не 
пла́чи.
</span>
<span type='verse' num='14'>
И҆ пристꙋ́пль коснꙋ́сѧ во ѻ҆́дръ, носѧ́щїи же 
ста́ша. и҆ речѐ: ю҆́ноше, тебѣ̀ глаго́лю, воста́ни.
</span>
<span type='verse' num='15'>

И҆ сѣ́де ме́ртвый, и҆ нача́тъ глаго́лати: и҆ дадѐ є҆го̀ 
ма́тери є҆гѡ̀.
</span>
<span type='verse' num='16'>
Прїѧ́тъ же стра́хъ всѧ̑, и҆ сла́влѧхꙋ 
бг҃а, глаго́люще: ꙗ҆́кѡ проро́къ ве́лїй воста̀ въ на́съ, и҆ 
ꙗ҆́кѡ посѣтѝ бг҃ъ люде́й свои́хъ.

%&lt;Коне́цъ недѣ́ли.%&gt;

%&lt;(заⷱ҇ л҃а)%&gt; [к҃]
</span>
<span type='verse' num='17'>
%&lt;И҆%&gt; и҆зы́де сло́во сїѐ по 
все́й і҆ꙋде́и ѡ҆ не́мъ,%&lt;**%&gt;{%&lt;Четверто́къ к҃ недѣ́ли: 
В%&gt;о вре́мѧ ѻ҆́но, и҆зы́де сло́во ѡ҆ і҆и҃сѣ по все́й 
і҆ꙋде́и,%&lt;** Сїе́ же и҆ въ г҃-їе ѡ҆брѣ́тенїе главы̀ 
і҆ѡа́нна предте́чи.%&gt;} и҆ по все́й странѣ̀.
</span>
<span type='verse' num='18'>
И҆ 
возвѣсти́ша і҆ѡа́ннꙋ ѹ҆ченицы̀ є҆гѡ̀ ѡ҆ всѣ́хъ си́хъ. 
и҆ призва́въ два̀ нѣ́каѧ ѿ ѹ҆чєни́къ свои́хъ і҆ѡа́ннъ, 

</span>
<span type='verse' num='19'>
Посла̀ ко і҆и҃сꙋ, глаго́лѧ: ты́ ли є҆сѝ грѧды́й, 
и҆лѝ и҆но́гѡ ча́емъ;
</span>
<span type='verse' num='20'>
Прише́дша же къ немꙋ̀ мꙋ̑жа, 
рѣ́ста: і҆ѡа́ннъ крести́тель посла̀ на́съ къ тебѣ̀, 
глаго́лѧ: ты́ ли є҆сѝ грѧды́й, и҆лѝ и҆но́гѡ ча́емъ;
</span>
<span type='verse' num='21'>

Въ то́й же ча́съ и҆сцѣлѝ мнѡ́ги ѿ недꙋ̑гъ, и҆ ра́нъ, и҆ 
дꙋ̑хъ ѕлы́хъ: и҆ мнѡ́гимъ слѣпы̑мъ дарова̀ прозрѣ́нїе.
</span>
<span type='verse' num='22'>

И҆ ѿвѣща́въ і҆и҃съ речѐ и҆́ма: ше́дша возвѣсти́та (л. 
р҃і) і҆ѡа́ннꙋ, ꙗ҆̀же ви́дѣста и҆ слы́шаста: ꙗ҆́кѡ 
слѣпі́и прозира́ютъ, хро́мїи хо́дѧтъ, прокаже́ннїи 
ѡ҆чища́ютсѧ, глꙋсі́и слы́шатъ, ме́ртвїи востаю́тъ, ни́щїи 
благовѣствꙋ́ютъ.
</span>
<span type='verse' num='23'>
И҆ блаже́нъ є҆́сть, и҆́же а҆́ще не 
соблазни́тсѧ ѡ҆ мнѣ̀.
</span>
<span type='verse' num='24'>
Ѿше́дшема же ѹ҆ченико́ма 
і҆ѡа́нновома, нача́тъ глаго́лати къ наро́дѡмъ ѡ҆ і҆ѡа́ннѣ: 
чесѡ̀ и҆зыдо́сте въ пꙋсты́ню ви́дѣти; тро́сть ли вѣ́тромъ 
коле́блемь;
</span>
<span type='verse' num='25'>
Но чесѡ̀ и҆зыдо́сте ви́дѣти; человѣ́ка ли 
въ мѧ́кки ри̑зы ѡ҆дѣ́ѧна; сѐ и҆́же во ѻ҆де́жди сла́внѣй, 
и҆ пи́щи сꙋ́щїи, ꙾во ца́рствїи꙾{꙾во дво́рѣхъ ца́рскихъ꙾} 
сꙋ́ть.
</span>
<span type='verse' num='26'>
Но чесѡ̀ и҆зыдо́сте ви́дѣти; проро́ка ли; є҆́й, 
глаго́лю ва́мъ, и҆ ли́шше проро́ка.
</span>
<span type='verse' num='27'>
Се́й бо є҆́сть, ѡ҆ 
не́мже пи́сано є҆́сть: сѐ а҆́зъ послю̀ а҆́гг҃ла моего̀ 
предⸯ лице́мъ твои́мъ, и҆́же ѹ҆стро́итъ пꙋ́ть тво́й 
предⸯ тобо́ю.
</span>
<span type='verse' num='28'>
Глаго́лю бо ва́мъ: бо́лїй въ рожде́нныхъ 
жена́ми проро́къ і҆ѡа́нна крести́телѧ никто́же є҆́сть: 
мні́й же, во црⷭ҇твїи бж҃їи бо́лїй є҆гѡ̀ є҆́сть.
</span>
<span type='verse' num='29'>
И҆ 
всѝ лю́дїе слы́шавше, и҆ мытарі́е ѡ҆правди́ша бг҃а 
кре́щшесѧ креще́нїемъ і҆ѡа́нновымъ.
</span>
<span type='verse' num='30'>
Фарїсе́є же и҆ 
зако́нницы совѣ́тъ бж҃їй ѿверго́ша въ себѣ̀, не 
кре́щшесѧ ѿ негѡ̀.

%&lt;Коне́цъ четверткꙋ̀ и҆ і҆ѡа́ннꙋ.%&gt;

%&lt;(заⷱ҇ л҃в)%&gt;
</span>
<span type='verse' num='31'>
%&lt;Р%&gt;ече́ же гдⷭ҇ь: комꙋ̀ 
ѹ҆́бѡ%&lt;*%&gt;{%&lt;Пѧто́къ к҃ недѣ́ли: Р%&gt;ечѐ гдⷭ҇ь: 
комꙋ̀%&lt;*%&gt;} ѹ҆подо́блю человѣ́ки ро́да сегѡ̀, и҆ комꙋ̀ 
сꙋ́ть подо́бни;
</span>
<span type='verse' num='32'>
Подо́бни сꙋ́ть ѻ҆́трочищємъ, 
сѣдѧ́щымъ на то́ржищахъ, и҆ приглаша́ющымъ дрꙋ́гъ дрꙋ́га, 
и҆ глаго́лющымъ: писка́хомъ ва́мъ, и҆ не плѧса́сте: 
рыда́хомъ ва́мъ, и҆ не пла́касте. (л. р҃і ѡ҆б.)
</span>
<span type='verse' num='33'>
Прїи́де 
бо і҆ѡа́ннъ крести́тель, ни хлѣ́ба ꙗ҆ды́й, ни вїна̀ пїѧ̀, 
и҆ глаго́лете: бѣ́съ и҆́мать.
</span>
<span type='verse' num='34'>
Прїи́де сн҃ъ 
человѣ́ческїй, ꙗ҆ды́й и҆ пїѧ̀, и҆ глаго́лете: се́й 
чл҃вѣ́къ ꙗ҆́дца и҆ вїнопі́йца, дрꙋ́гъ мытарє́мъ и҆ 
грѣ́шникѡмъ.
</span>
<span type='verse' num='35'>
И҆ ѡ҆правди́сѧ премꙋ́дрость ѿ ча̑дъ 
свои́хъ всѣ́хъ.

%&lt;Коне́цъ пѧткꙋ̀.%&gt;

%&lt;(заⷱ҇ л҃г)%&gt; [к҃а]
</span>
<span type='verse' num='36'>
%&lt;М%&gt;олѧ́ше же 
є҆го̀%&lt;*%&gt;{%&lt;Понедѣ́льникъ к҃а недѣ́ли: В%&gt;о вре́мѧ 
ѻ҆́но, молѧ́ше і҆и҃са%&lt;* Сїѐ и҆ мꙋ́ченицамъ.%&gt;} нѣ́кїй 
ѿ фарїсє́й, да бы̀ ꙗ҆́лъ съ ни́мъ: и҆ вше́дъ въ до́мъ 
фарїсе́овъ, возлежѐ.
</span>
<span type='verse' num='37'>
И҆ сѐ жена̀ во гра́дѣ, ꙗ҆́же 
бѣ̀ грѣ́шница, и҆ ѹ҆вѣ́дѣвши, ꙗ҆́кѡ возлежи́тъ во 
хра́минѣ фарїсе́овѣ, прине́сши а҆лава́стръ мѵ́ра,
</span>
<span type='verse' num='38'>
И҆ 
ста́вши при ногꙋ̀ є҆гѡ̀ созадѝ пла́чꙋщисѧ, нача́тъ 
ѹ҆мыва́ти но́зѣ є҆гѡ̀ слеза́ми, и҆ власы̀ главы̀ своеѧ̀ 
ѡ҆тира́ше, и҆ ѡ҆блобыза́ше но́зѣ є҆гѡ̀, и҆ ма́заше 
мѵ́ромъ.
</span>
<span type='verse' num='39'>
Ви́дѣвъ же фарїсе́й возва́вый є҆го̀, речѐ въ 
себѣ̀, глаго́лѧ: се́й а҆́ще бы бы́лъ проро́къ, вѣ́дѣлъ 
бы, кто̀ и҆ какова̀ жена̀ прикаса́етсѧ є҆мꙋ̀, ꙗ҆́кѡ 
грѣ́шница є҆́сть.
</span>
<span type='verse' num='40'>
И҆ ѿвѣща́въ і҆и҃съ речѐ къ немꙋ̀: 
сі́мѡне, и҆́мамъ тѝ нѣ́что рещѝ. ѻ҆́нъ же речѐ: 
ѹ҆чи́телю, рцы̀. і҆и҃съ же речѐ:
</span>
<span type='verse' num='41'>
Два̀ должника̀ 
бѣ́ста заимода́вцꙋ нѣ́коемꙋ, є҆ди́нъ бѣ̀ до́лженъ 
пѧтїю́сѡтъ дина́рїй, дрꙋгі́й же пѧтїю́десѧть.
</span>
<span type='verse' num='42'>
Не 
и҆мꙋ́щема же и҆́ма возда́ти, ѻ҆бѣ́ма ꙾ѿда̀꙾{꙾ѡ҆ста́ви꙾}: 
кото́рый ѹ҆́бѡ є҆ю̀, рцы̀, па́че возлю́битъ є҆го̀;
</span>
<span type='verse' num='43'>

Ѿвѣща́въ же сі́мѡнъ речѐ: мню̀, ꙗ҆́кѡ є҆мꙋ́же вѧ́щше 
*ѿда̀*{*ѡ҆ста́ви*}. ѻ҆́нъ же речѐ є҆мꙋ̀: пра́вѡ сꙋди́лъ 
є҆сѝ. (л. ра҃і)
</span>
<span type='verse' num='44'>
И҆ ѡ҆бра́щсѧ къ женѣ̀, сі́мѡнови 
речѐ: ви́диши ли сїю̀ женꙋ̀; внидо́хъ въ до́мъ тво́й, воды̀ 
на но́зѣ моѝ не дадѐ: сїѧ́ же слеза́ми ѡ҆блїѧ́ ми но́зѣ, 
и҆ власы̀ главы̀ своеѧ̀ ѡ҆трѐ.
</span>
<span type='verse' num='45'>
Лобза́нїѧ мѝ не дадѐ: 
сїѧ́ же ѿне́лиже внидо́хъ, не преста̀ ѡ҆блобыза́ющи мѝ 
но́зѣ.
</span>
<span type='verse' num='46'>
Ма́сломъ главы̀ моеѧ̀ не пома́за: сїѧ́ же 
мѵ́ромъ пома́за мѝ но́зѣ.
</span>
<span type='verse' num='47'>
Е҆гѡ́же ра́ди глаго́лю тѝ: 
ѿпꙋща́ютсѧ грѣсѝ є҆ѧ̀ мно́зи, ꙗ҆́кѡ возлюбѝ мно́гѡ: 
а҆ є҆мꙋ́же ма́лѡ ѡ҆ставлѧ́етсѧ, ме́ньше лю́битъ.
</span>
<span type='verse' num='48'>
Рече́ 
же є҆́й: ѿпꙋща́ютсѧ тебѣ̀ грѣсѝ.
</span>
<span type='verse' num='49'>
И҆ нача́ша 
возлежа́щїи съ ни́мъ глаго́лати въ себѣ̀: кто̀ се́й 
є҆́сть, и҆́же и҆ грѣхѝ ѿпꙋща́етъ;
</span>
<span type='verse' num='50'>
Рече́ же къ 
женѣ̀: вѣ́ра твоѧ̀ спасе́ тѧ, и҆дѝ въ ми́рѣ.

%&lt;Коне́цъ понедѣ́льникꙋ, и҆ мꙋ́ченицамъ.%&gt;


</span>
<span type='chapter' num='8'>
%&lt;Глава̀ и҃.%&gt;
</span>

<span type='prepend'>


%&lt;(заⷱ҇ л҃д)%&gt;
</span>
<span type='verse' num='1'>
%&lt;И҆%&gt; бы́сть посе́мъ, и҆ то́й 
прохожда́ше%&lt;*%&gt;{%&lt;Вто́рникъ к҃а недѣ́ли: В%&gt;о вре́мѧ 
ѻ҆́но, прохожда́ше і҆и҃съ%&lt;*%&gt;} сквозѣ̀ гра́ды и҆ вє́си, 
проповѣ́дꙋѧ и҆ благовѣствꙋ́ѧ ца́рствїе бж҃їе: и҆ 
ѻ҆бана́десѧте съ ни́мъ.
</span>
<span type='verse' num='2'>
И҆ жєны̀ нѣ́кїѧ, ꙗ҆̀же бѧ́хꙋ 
и҆сцѣле́ны ѿ дꙋхѡ́въ ѕлы́хъ и҆ недꙋ̑гъ: марі́а 
нарица́емаѧ магдали́на, и҆зⸯ неѧ́же бѣсѡ́въ се́дмь 
и҆зы́де:
</span>
<span type='verse' num='3'>
И҆ і҆ѡа́нна жена̀ хꙋза́нѧ, приста́вника 
и҆́рѡдова: и҆ сꙋса́нна, и҆ и҆́ны мнѡ́ги, ꙗ҆̀же слꙋжа́хꙋ 
є҆мꙋ̀ ѿ и҆мѣ́нїй свои́хъ.

%&lt;Коне́цъ вто́рникꙋ.%&gt;


</span>
<span type='verse' num='4'>
Разꙋмѣва́ющꙋ же наро́дꙋ мно́гꙋ, и҆ ѿ всѣ́хъ 
градѡ́въ грѧдꙋ́щымъ къ немꙋ̀, речѐ при́тчꙋ: (л. ра҃і ѡ҆б.)

%&lt;(заⷱ҇ л҃є)%&gt; [к҃в]
</span>
<span type='verse' num='5'>
%&lt;*%&gt;{%&lt;Недѣ́лѧ к҃а: Р%&gt;ечѐ 
гдⷭ҇ь при́тчꙋ сїю̀:%&lt;*%&gt;} %&lt;И҆%&gt;зы́де сѣ́ѧй сѣ́ѧти 
сѣ́мене своегѡ̀: и҆ є҆гда̀ сѣ́ѧше, ѻ҆́во падѐ при 
пꙋтѝ, и҆ попра́но бы́сть, и҆ пти́цы нбⷭ҇ныѧ позоба́ша є҆̀. 

</span>
<span type='verse' num='6'>
А҆ дрꙋго́е падѐ на ка́мени, и҆ прозѧ́бъ ѹ҆́сше, занѐ 
не и҆мѣ́ѧше вла́ги.
</span>
<span type='verse' num='7'>
И҆ дрꙋго́е падѐ посредѣ̀ те́рнїѧ: 
и҆ возрастѐ те́рнїе и҆ подавѝ є҆̀.
</span>
<span type='verse' num='8'>
Дрꙋго́е же падѐ на 
землѝ бла́зѣ, и҆ прозѧ́бъ сотворѝ пло́дъ стори́цею. Сїѧ̑ 
глаго́лѧ возгласѝ: и҆мѣ́ѧй ѹ҆́ши слы́шати, да слы́шитъ. 

</span>
<span type='verse' num='9'>
Вопроша́хꙋ же є҆го̀ ѹ҆ченицы̀ є҆гѡ̀, глаго́люще: что́ 
є҆сть при́тча сїѧ̀;
</span>
<span type='verse' num='10'>
Ѻ҆́нъ же речѐ: ва́мъ є҆́сть 
дано̀ вѣ́дати та̑йны црⷭ҇твїѧ бж҃їѧ: про́чымъ же въ 
при́тчахъ, да ви́дѧще не ви́дѧтъ, и҆ слы́шаще не 
разꙋмѣ́ютъ.
</span>
<span type='verse' num='11'>
Е҆́сть же сїѧ̀ при́тча: сѣ́мѧ є҆́сть 
сло́во бж҃їе.
</span>
<span type='verse' num='12'>
А҆ и҆̀же при пꙋтѝ, сꙋ́ть слы́шащїи: 
пото́мъ же прихо́дитъ дїа́волъ, и҆ взе́млетъ сло́во ѿ 
се́рдца и҆́хъ, да не вѣ́ровавше спасꙋ́тсѧ.
</span>
<span type='verse' num='13'>
А҆ и҆̀же на 
ка́мени, и҆̀же є҆гда̀ ѹ҆слы́шатъ, съ ра́достїю прїе́млютъ 
сло́во: и҆ сі́и ко́рене не и҆́мꙋтъ, и҆̀же во вре́мѧ 
вѣ́рꙋютъ, и҆ во вре́мѧ напа́сти ѿпа́даютъ.
</span>
<span type='verse' num='14'>
А҆ є҆́же 
въ те́рнїи па́дшее, сі́и сꙋ́ть слы́шавшїи, и҆ ѿ печа́ли и҆ 
бога́тства, и҆ сластьмѝ жите́йскими ходѧ́ще, подавлѧ́ютсѧ, 
и҆ не сверша́ютъ плода̀.
</span>
<span type='verse' num='15'>
А҆ и҆̀же на до́брѣй землѝ, 
сі́и сꙋ́ть, и҆̀же до́брымъ се́рдцемъ и҆ бл҃ги́мъ слы́шавше 
сло́во держа́тъ, и҆ пло́дъ творѧ́тъ въ терпѣ́нїи. сїѧ̑ 
глаго́лѧ, возгласѝ: и҆мѣ́ѧй ѹ҆́ши слы́шати, да слы́шитъ.

%&lt;Коне́цъ недѣ́ли.%&gt; (л. рв҃і)

%&lt;(заⷱ҇ л҃ѕ)%&gt;
</span>
<span type='verse' num='16'>
%&lt;Н%&gt;икто́же ѹ҆́бѡ%&lt;*%&gt;{%&lt;Сꙋббѡ́та 
к҃г недѣ́ли: Р%&gt;ечѐ гдⷭ҇ь: никто́же%&lt;* Сїе́ же и҆ ст҃ѣ́й 
а҆́ннѣ.%&gt;} свѣти́льника вже́гъ, покрыва́етъ є҆го̀ 
сосꙋ́домъ, и҆лѝ подⸯ ѻ҆́дръ подлага́етъ: но на свѣ́щникъ 
возлага́етъ, да входѧ́щїи ви́дѧтъ свѣ́тъ.
</span>
<span type='verse' num='17'>
Нѣ́сть бо 
та́йно, є҆́же не ꙗ҆вле́но бꙋ́детъ, нижѐ ѹ҆тае́но, 
є҆́же не позна́етсѧ, и҆ въ ꙗ҆вле́нїе прїи́детъ.
</span>
<span type='verse' num='18'>

Блюди́тесѧ ѹ҆́бѡ, ка́кѡ слы́шите. и҆́же бо и҆́мать, 
да́стсѧ є҆мꙋ̀: и҆ и҆́же а҆́ще не и҆́мать, и҆ є҆́же мни́тсѧ 
и҆мѣ́ѧ, во́зⸯметсѧ ѿ негѡ̀.
</span>
<span type='verse' num='19'>
Прїидо́ша же къ немꙋ̀ 
мт҃и и҆ бра́тїѧ є҆гѡ̀, и҆ не можа́хꙋ бесѣ́довати къ немꙋ̀ 
наро́да ра́ди.
</span>
<span type='verse' num='20'>
И҆ возвѣсти́ша є҆мꙋ̀, глаго́люще: мт҃и 
твоѧ̀ и҆ бра́тїѧ твоѧ̀ внѣ̀ стоѧ́тъ, ви́дѣти тѧ̀ хотѧ́ще. 

</span>
<span type='verse' num='21'>
Ѻ҆́нъ же ѿвѣща́въ речѐ къ ни́мъ: мт҃и моѧ̀, и҆ 
бра́тїѧ моѧ̀ сі́и сꙋ́ть, слы́шащїи сло́во бж҃їе, и҆ творѧ́ще 
є҆̀.

%&lt;Коне́цъ сꙋббѡ́тѣ.%&gt;

%&lt;(заⷱ҇ л҃з)%&gt; [к҃г]
</span>
<span type='verse' num='22'>
%&lt;И҆%&gt; бы́сть во є҆ди́нъ ѿ 
дні́й, то́й влѣ́зе%&lt;**%&gt;{%&lt;Среда̀ к҃а недѣ́ли: В%&gt;о вре́мѧ 
ѻ҆́но, влѣ́зъ і҆и҃съ%&lt;**%&gt;} въ кора́бль, и҆ ѹ҆ченицы̀ 
є҆гѡ̀, и҆ речѐ къ ни́мъ: пре́йдемъ на ѻ҆́нъ по́лъ 
є҆́зера. и҆ поидо́ша.
</span>
<span type='verse' num='23'>
И҆дꙋ́щымъ же и҆̀мъ, ѹ҆́спе: и҆ 
сни́де бꙋ́рѧ вѣ́тренаѧ въ є҆́зеро: и҆ скончава́хꙋсѧ, и҆ въ 
бѣдѣ̀ бѣ́хꙋ.
</span>
<span type='verse' num='24'>
И҆ пристꙋ́пльше воздвиго́ша є҆го̀, 
глаго́люще: наста́вниче, наста́вниче, погиба́емъ. ѻ҆́нъ же 
воста́въ запретѝ вѣ́трꙋ, и҆ волне́нїю водно́мꙋ: и҆ 
ѹ҆лего́ста, и҆ бы́сть тишина̀.
</span>
<span type='verse' num='25'>
Рече́ же и҆̀мъ: гдѣ́ 
є҆сть вѣ́ра ва́ша; ѹ҆боѧ́вшесѧ же (л. рв҃і ѡ҆б.) 
чꙋди́шасѧ, глаго́люще дрꙋ́гъ ко дрꙋ́гꙋ: кто̀ ѹ҆́бѡ се́й 
є҆́сть, ꙗ҆́кѡ и҆ вѣ́трѡмъ повелѣва́етъ, и҆ водѣ̀, и҆ 
послꙋ́шаютъ є҆гѡ̀;

%&lt;Коне́цъ средѣ̀.%&gt;

%&lt;(заⷱ҇ л҃и)%&gt; [к҃д]
</span>
<span type='verse' num='26'>
%&lt;И҆%&gt; прїидо́ша во странꙋ̀ 
гадари́нскꙋ,%&lt;*%&gt;{%&lt;Недѣ́лѧ к҃г: В%&gt;о вре́мѧ ѻ҆́но, 
прише́дшꙋ і҆и҃сꙋ во странꙋ̀ гадари́нскꙋ,%&lt;*%&gt;} ꙗ҆́же 
є҆́сть ѡ҆бⸯ ѻ҆́нъ по́лъ галїле́и.
</span>
<span type='verse' num='27'>
И҆зше́дшꙋ же є҆мꙋ̀ 
на зе́млю, срѣ́те є҆го̀ мꙋ́жъ нѣ́кїй ѿ гра́да, и҆́же 
и҆мѧ́ше бѣ́сы ѿ лѣ́тъ мно́гихъ, и҆ въ ри́зꙋ не 
ѡ҆блача́шесѧ, и҆ во хра́мѣ не живѧ́ше, но во гробѣ́хъ.
</span>
<span type='verse' num='28'>

Ѹ҆зрѣ́въ же і҆и҃са, и҆ возопи́въ, припадѐ къ немꙋ̀, и҆ 
гла́сомъ ве́лїимъ речѐ: что̀ мнѣ̀ и҆ тебѣ̀, і҆и҃се сн҃е 
бг҃а вы́шнѧгѡ; молю́сѧ тѝ, не мꙋ́чи менѐ.
</span>
<span type='verse' num='29'>
Повелѣ̀ 
ѹ҆́бѡ дꙋ́хови нечи́стомꙋ и҆зы́ти ѿ человѣ́ка: ѿ 
мнѡ́гъ бо лѣ́тъ восхища́ше є҆го̀, и҆ вѧза́хꙋ є҆го̀ 
ѹ҆́зы желѣ́зны и҆ пꙋ́ты, стрегꙋ́ще є҆го̀: и҆ растерза́ѧ 
ѹ҆́зы, гони́мь быва́ше бѣ́сомъ сквозѣ̀ пꙋсты̑ни.
</span>
<span type='verse' num='30'>

Вопроси́ же є҆го̀ і҆и҃съ, глаго́лѧ: что́ ти є҆́сть и҆́мѧ; 
ѻ҆́нъ же речѐ: легеѡ́нъ: ꙗ҆́кѡ бѣ́си мно́зи внидо́ша 
во́нь.
</span>
<span type='verse' num='31'>
И҆ молѧ́хꙋ є҆го̀, да не повели́тъ и҆̀мъ въ 
бе́зднꙋ и҆тѝ:
</span>
<span type='verse' num='32'>
Бѣ́ же тꙋ̀ ста́до свине́й мно́го пасо́мо 
въ горѣ̀. и҆ молѧ́хꙋ є҆го̀, да повели́тъ и҆̀мъ въ ты̑ 
вни́ти, и҆ повелѣ̀ и҆̀мъ.
</span>
<span type='verse' num='33'>
И҆зше́дше же бѣ́си ѿ 
человѣ́ка, внидо́ша во свинїѧ̑: и҆ ѹ҆стреми́сѧ ста́до по 
бре́гꙋ въ є҆́зеро, и҆ и҆стопѐ.
</span>
<span type='verse' num='34'>
Ви́дѣвше же пасꙋ́щїи 
бы́вшее, бѣжа́ша: и҆ возвѣсти́ша во гра́дѣ и҆ въ 
се́лѣхъ. (л. рг҃і)
</span>
<span type='verse' num='35'>
И҆зыдо́ша же ви́дѣти бы́вшее: и҆ 
прїидо́ша ко і҆и҃сови, и҆ ѡ҆брѣто́ша человѣ́ка сѣдѧ́ща, 
и҆зⸯ негѡ́же бѣ́си и҆зыдо́ша, ѡ҆болче́на и҆ смы́слѧща, при 
ногꙋ̀ і҆и҃совꙋ, и҆ ѹ҆боѧ́шасѧ.
</span>
<span type='verse' num='36'>
Возвѣсти́ша же и҆̀мъ 
ви́дѣвшїи, ка́кѡ спасе́сѧ бѣснова́вый.
</span>
<span type='verse' num='37'>
И҆ молѝ є҆го̀ 
ве́сь наро́дъ страны̀ гадари́нскїѧ ѿитѝ ѿ ни́хъ, ꙗ҆́кѡ 
стра́хомъ ве́лїимъ ѡ҆держи́ми бѣ́хꙋ: ѻ҆́нъ же влѣ́зъ въ 
кора́бль, возврати́сѧ.
</span>
<span type='verse' num='38'>
Молѧ́шесѧ же є҆мꙋ̀ мꙋ́жъ, и҆зⸯ 
негѡ́же и҆зыдо́ша бѣ́си, да бы̀ съ ни́мъ бы́лъ. ѿпꙋсти́ 
же є҆го̀ і҆и҃съ, глаго́лѧ:
</span>
<span type='verse' num='39'>
Возврати́сѧ въ до́мъ тво́й, 
и҆ повѣ́дай, є҆ли̑ка тѝ сотворѝ бг҃ъ. и҆ и҆́де по всемꙋ̀ 
гра́дꙋ проповѣ́даѧ, є҆ли̑ка сотворѝ є҆мꙋ̀ і҆и҃съ.

%&lt;Коне́цъ недѣ́ли.%&gt;

%&lt;(заⷱ҇ л҃ѳ)%&gt; [к҃є]
</span>
<span type='verse' num='40'>
%&lt;Б%&gt;ы́сть же є҆гда̀ 
возврати́сѧ і҆и҃съ, прїѧ́тъ є҆го̀ наро́дъ: бѣ́хꙋ бо всѝ 
ча́юще є҆гѡ̀.
</span>
<span type='verse' num='41'>
И҆ сѐ прїи́де мꙋ́жъ,%&lt;*%&gt;{%&lt;Недѣ́лѧ 
к҃д: В%&gt;о вре́мѧ ѻ҆́но, человѣ́къ нѣ́кїй пристꙋпѝ ко 
і҆и҃сꙋ,%&lt;*%&gt;} є҆мꙋ́же и҆́мѧ і҆аі́ръ, и҆ то́й кнѧ́зь 
со́нмищꙋ бѣ̀: и҆ па́дъ при ногꙋ̀ і҆и҃совꙋ, молѧ́ше є҆го̀ 
вни́ти въ до́мъ сво́й:
</span>
<span type='verse' num='42'>
Ꙗ҆́кѡ дщѝ є҆диноро́дна бѣ̀ 
є҆мꙋ̀, ꙗ҆́кѡ лѣ́тъ двоюна́десѧте, и҆ та̀ ѹ҆мира́ше: 
є҆гда́ же и҆дѧ́ше, наро́ди ѹ҆гнѣта́хꙋ є҆го̀. [к҃ѕ]
</span>
<span type='verse' num='43'>

И҆ жена̀ сꙋ́щи въ точе́нїи кро́ве ѿ двоюна́десѧте лѣ́тꙋ, 
ꙗ҆́же врачє́мъ и҆зда́вши всѐ и҆мѣ́нїе, и҆ не возмо́же ни 
ѿ є҆ди́нагѡ и҆сцѣлѣ́ти.
</span>
<span type='verse' num='44'>
И҆ пристꙋ́пльши созадѝ, 
коснꙋ́сѧ кра́ѧ ри́зъ є҆гѡ̀: и҆ а҆́бїе ста̀ то́къ кро́ве 
є҆ѧ̀.
</span>
<span type='verse' num='45'>
И҆ речѐ і҆и҃съ: кто́ є҆сть коснꙋ́выйсѧ мнѣ̀; 
ѿмета́ющымсѧ же всѣ́мъ, речѐ пе́тръ, и҆ и҆̀же съ ни́мъ: 
наста́вниче, наро́ди ѡ҆держа́тъ тѧ̀, и҆ гнѣтꙋ́тъ, и҆ 
глаго́леши: кто́ (л. рг҃і ѡ҆б.) є҆сть коснꙋ́выйсѧ мнѣ̀; 

</span>
<span type='verse' num='46'>
I҆и҃съ же речѐ: прикоснꙋ́сѧ мнѣ̀ нѣ́кто, а҆́зъ бо 
чꙋ́хъ си́лꙋ и҆зше́дшꙋю и҆зⸯ менѐ.
</span>
<span type='verse' num='47'>
Ви́дѣвши же жена̀, 
ꙗ҆́кѡ не ѹ҆таи́сѧ, трепе́щꙋщи прїи́де, и҆ па́дши предⸯ 
ни́мъ, за ню́же винꙋ̀ прикоснꙋ́сѧ є҆мꙋ̀, повѣ́да є҆мꙋ̀ 
предⸯ всѣ́ми людьмѝ, и҆ ꙗ҆́кѡ и҆сцѣлѣ̀ а҆́бїе.
</span>
<span type='verse' num='48'>

Ѻ҆́нъ же речѐ є҆́й: дерза́й дщѝ, вѣ́ра твоѧ̀ спасе́ тѧ, 
и҆дѝ въ ми́рѣ.
</span>
<span type='verse' num='49'>
Е҆щѐ є҆мꙋ̀ глаго́лющꙋ, прїи́де 
нѣ́кїй ѿ а҆рхїсѷнагѡ́га, глаго́лѧ є҆мꙋ̀: ꙗ҆́кѡ 
ѹ҆́мре дщѝ твоѧ̀, не дви́жи ѹ҆чи́телѧ.
</span>
<span type='verse' num='50'>
I҆и҃съ же 
слы́шавъ, ѿвѣща̀ є҆мꙋ̀ глаго́лѧ: не бо́йсѧ, то́кмѡ 
вѣ́рꙋй, и҆ спасе́на бꙋ́детъ.
</span>
<span type='verse' num='51'>
Прише́дъ же въ до́мъ, не 
ѡ҆ста́ви ни є҆ди́нагѡ вни́ти, то́кмѡ петра̀ и҆ і҆ѡа́нна и҆ 
і҆а́кѡва, и҆ ѻ҆тца̀ ѻ҆трокови́цы, и҆ ма́тере.
</span>
<span type='verse' num='52'>

Пла́кахꙋсѧ же всѝ и҆ рыда́хꙋ є҆ѧ̀. ѻ҆́нъ же речѐ: не 
пла́читесѧ: не ѹ҆́мре бо, но спи́тъ.
</span>
<span type='verse' num='53'>
И҆ рꙋга́хꙋсѧ 
є҆мꙋ̀ вѣ́дѧще, ꙗ҆́кѡ ѹ҆́мре.
</span>
<span type='verse' num='54'>
Ѻ҆́нъ же и҆згна́въ 
во́нъ всѣ́хъ, и҆ є҆́мъ за рꙋ́кꙋ є҆ѧ̀, возгласѝ глаго́лѧ: 
ѻ҆трокови́це, воста́ни.
</span>
<span type='verse' num='55'>
И҆ возврати́сѧ дꙋ́хъ є҆ѧ̀, и҆ 
воскре́се а҆́бїе: и҆ повелѣ̀ да́ти є҆́й ꙗ҆́сти.
</span>
<span type='verse' num='56'>
И҆ 
диви́стасѧ роди́тєлѧ є҆ѧ̀. ѻ҆́нъ же повелѣ̀ и҆́ма 
никомꙋ́же повѣ́дати бы́вшее.

%&lt;Коне́цъ недѣ́ли.%&gt;


</span>
<span type='chapter' num='9'>
%&lt;Глава̀ ѳ҃.%&gt;
</span>

<span type='prepend'>


%&lt;(заⷱ҇ м҃)%&gt; [к҃з]
</span>
<span type='verse' num='1'>
%&lt;С%&gt;озва́въ же 
ѻ҆бана́десѧте,%&lt;*%&gt;{%&lt;Сꙋббѡ́та к҃д недѣ́ли: В%&gt;о вре́мѧ 
ѻ҆́но, созва̀ і҆и҃съ ѻ҆бана́десѧте ѹ҆ченика̀ 
своѧ̀,%&lt;*%&gt;} дадѐ и҆̀мъ си́лꙋ и҆ вла́сть на всѧ̀ бѣ́сы, и҆ 
недꙋ́ги цѣли́ти.
</span>
<span type='verse' num='2'>
И҆ посла̀ и҆̀хъ проповѣ́дати црⷭ҇твїе 
бж҃їе, и҆ (л. рд҃і) и҆сцѣли́ти болѧ́щыѧ.
</span>
<span type='verse' num='3'>
И҆ речѐ къ 
ни́мъ: ничесѡ́же возⸯми́те на пꙋ́ть, ни жезла̀, ни пи́ры, 
ни хлѣ́ба, ни сребра̀, ни по двѣма̀ ри́зама и҆мѣ́ти.
</span>
<span type='verse' num='4'>

И҆ во́ньже до́мъ вни́дете, тꙋ̀ пребыва́йте, и҆ ѿтꙋ́дꙋ 
и҆сходи́те.
</span>
<span type='verse' num='5'>
И҆ є҆ли́цы а҆́ще не прїе́млютъ ва́съ, 
и҆сходѧ́ще ѿ гра́да тогѡ̀, и҆ пра́хъ ѿ но́гъ ва́шихъ 
ѿтрѧси́те во свидѣ́тельство на нѧ̀.
</span>
<span type='verse' num='6'>
И҆сходѧ́ще же 
прохожда́хꙋ сквозѣ̀ вє́си, благовѣствꙋ́юще, и҆ 
и҆сцѣлѧ́юще всю́дꙋ.

%&lt;Коне́цъ сꙋббѡ́тѣ.%&gt;

%&lt;(заⷱ҇ м҃а)%&gt;
</span>
<span type='verse' num='7'>
%&lt;С%&gt;лы́шавъ же и҆́рѡдъ 
четвертовла́стникъ%&lt;*%&gt;{%&lt;Четверто́къ к҃а недѣ́ли: В%&gt;о 
вре́мѧ ѻ҆́но, слы́шавъ и҆́рѡдъ четвертовла́стникъ ѡ҆ 
і҆и҃сѣ,%&lt;*%&gt;} быва̑ющаѧ ѿ негѡ̀ всѧ̑ и҆ недоꙋмѣва́шесѧ: 
занѐ глаго́лемо бѣ̀ ѿ нѣ́кихъ, ꙗ҆́кѡ і҆ѡа́ннъ воста̀ 
ѿ ме́ртвыхъ:
</span>
<span type='verse' num='8'>
Ѿ и҆нѣ́хъ же, ꙗ҆́кѡ и҆лїа̀ ꙗ҆ви́сѧ: 
ѿ дрꙋги́хъ же, ꙗ҆́кѡ проро́къ є҆ди́нъ ѿ дре́внихъ 
воскре́се.
</span>
<span type='verse' num='9'>
И҆ речѐ и҆́рѡдъ: і҆ѡа́нна а҆́зъ 
ѹ҆сѣ́кнꙋхъ: кто́ же є҆́сть се́й, ѡ҆ не́мже а҆́зъ слы́шꙋ 
такѡва́ѧ; и҆ и҆ска́ше ви́дѣти є҆го̀.
</span>
<span type='verse' num='10'>
И҆ возвра́щшесѧ 
а҆пⷭ҇ли повѣ́даша є҆мꙋ̀, є҆ли̑ка сотвори́ша. и҆ пои́мъ 
и҆̀хъ, ѿи́де ꙾є҆ди́нъ꙾{꙾ѻ҆со́бь꙾} на мѣ́сто пꙋ́сто 
гра́да нарица́емагѡ виѳсаі́да.
</span>
<span type='verse' num='11'>
Наро́ди же разꙋмѣ́вше, 
по не́мъ и҆до́ша: и҆ прїе́мъ и҆̀хъ, глаго́лаше и҆̀мъ ѡ҆ 
црⷭ҇твїи бж҃їи, и҆ тре́бꙋющыѧ и҆сцѣле́нїѧ цѣлѧ́ше.

%&lt;Коне́цъ четверткꙋ̀.%&gt;


</span>
<span type='verse' num='12'>
Де́нь же нача́тъ прекланѧ́тисѧ. (л. рд҃і ѡ҆б.)

%&lt;(заⷱ҇ м҃в)%&gt; [к҃и] %&lt;П%&gt;ристꙋ́пльше же 
ѻ҆бана́десѧте%&lt;*%&gt;{%&lt;Пѧто́къ к҃а недѣ́ли: В%&gt;о вре́мѧ 
ѻ҆́но, пристꙋпи́ша ко і҆и҃сꙋ ѻ҆бана́десѧте ѹ҆ченика̀ 
є҆гѡ̀%&lt;*%&gt;} реко́ша є҆мꙋ̀: ѿпꙋстѝ наро́дъ, да ше́дше во 
ѻ҆крє́стныѧ вє́си и҆ се́ла вита́ютъ, и҆ ѡ҆брѧ́щꙋтъ 
бра́шно: ꙗ҆́кѡ здѣ̀ въ пꙋ́стѣ мѣ́стѣ є҆смы̀.
</span>
<span type='verse' num='13'>

Рече́ же къ ни́мъ: дади́те и҆̀мъ вы̀ ꙗ҆́сти. ѻ҆ни́ же 
рѣ́ша: нѣ́сть ѹ҆ на́съ вѧ́щше, то́кмѡ пѧ́ть хлѣ̑бъ, и҆ 
ры́бѣ двѣ̀, а҆́ще ѹ҆́бѡ не ше́дше мы̀ кꙋ́пимъ во всѧ̀ 
лю́ди сїѧ̀ бра́шна;
</span>
<span type='verse' num='14'>
Бѣ́хꙋ бо мꙋже́й ꙗ҆́кѡ пѧ́ть 
ты́сѧщъ. рече́ же ко ѹ҆ченикѡ́мъ свои́мъ: посади́те и҆̀хъ 
на кꙋ́пы по пѧти́десѧтъ.
</span>
<span type='verse' num='15'>
И҆ сотвори́ша та́кѡ: и҆ 
посади́ша и҆̀хъ всѧ̑.
</span>
<span type='verse' num='16'>
Прїи́мъ же пѧ́ть хлѣ̑бъ и҆ 
ѻ҆́бѣ ры́бѣ, воззрѣ́въ на нб҃о, благословѝ и҆̀хъ: и҆ 
сломѝ, и҆ даѧ́ше ѹ҆ченикѡ́мъ предложи́ти наро́дꙋ.
</span>
<span type='verse' num='17'>
И҆ 
ꙗ҆до́ша, и҆ насы́тишасѧ всѝ, и҆ взѧ́ша и҆збы́вшыѧ и҆̀мъ 
ѹ҆крꙋ́хи, кѡ́шѧ двана́десѧте.

%&lt;(заⷱ҇ м҃г)%&gt; [к҃ѳ]
</span>
<span type='verse' num='18'>
%&lt;И҆%&gt; бы́сть 
є҆гда̀%&lt;**%&gt;{%&lt;Понедѣ́льникъ к҃в недѣ́ли: В%&gt;о вре́мѧ 
ѻ҆́но, бы́сть є҆гда̀ і҆и҃съ%&lt;**%&gt;} молѧ́шесѧ є҆ди́нъ, съ 
ни́мъ бѣ́хꙋ ѹ҆ченицы̀.

%&lt;Коне́цъ пѧткꙋ̀.%&gt;

и҆ вопросѝ и҆̀хъ глаго́лѧ: кого́ мѧ глаго́лютъ наро́ди 
бы́ти;
</span>
<span type='verse' num='19'>
Ѻ҆ни́ же ѿвѣща́вше рѣ́ша: і҆ѡа́нна 
крести́телѧ, и҆ні́и же и҆лїю̀: дрꙋзі́и же, ꙗ҆́кѡ проро́къ 
нѣ́кїй ѿ дре́внихъ воскре́се.
</span>
<span type='verse' num='20'>
Рече́ же и҆̀мъ: вы́ же 
кого́ мѧ глаго́лете бы́ти; ѿвѣща́въ же пе́тръ речѐ: 
хрⷭ҇та̀ бж҃їѧ.
</span>
<span type='verse' num='21'>
Ѻ҆́нъ же запре́щь и҆̀мъ, повелѣ̀ 
никомꙋ́же глаго́лати сегѡ̀,
</span>
<span type='verse' num='22'>
Ре́къ: ꙗ҆́кѡ подоба́етъ 
сн҃ꙋ человѣ́ческомꙋ (л. рє҃і) мно́гѡ пострада́ти, и҆ 
꙾и҆скꙋше́нꙋ꙾{꙾ѿве́рженꙋ꙾} бы́ти ѿ ста́рєцъ, и҆ 
а҆рхїерє́й, и҆ кни̑жникъ, и҆ ѹ҆бїе́нꙋ бы́ти, и҆ въ 
тре́тїй де́нь воста́ти.

%&lt;Коне́цъ понедѣ́льникꙋ.%&gt;

%&lt;(заⷱ҇ м҃д)%&gt;
</span>
<span type='verse' num='23'>
%&lt;Г%&gt;лаго́лаше же ко 
всѣ̑мъ:%&lt;*%&gt;{%&lt;Вто́рникъ к҃в недѣ́ли: Р%&gt;ечѐ гдⷭ҇ь:%&lt;*%&gt;} 
а҆́ще кто̀ хо́щетъ по мнѣ̀ и҆тѝ, да ѿве́ржетсѧ себѐ, и҆ 
во́зⸯметъ кре́стъ сво́й, и҆ послѣ́дꙋетъ мѝ.
</span>
<span type='verse' num='24'>
И҆́же бо 
а҆́ще хо́щетъ дꙋ́шꙋ свою̀ спастѝ, погꙋби́тъ ю҆̀: а҆ и҆́же 
бо погꙋби́тъ дꙋ́шꙋ свою̀ менѐ ра́ди, се́й спасе́тъ ю҆̀. 

</span>
<span type='verse' num='25'>
Что́ бо по́льзꙋетъ человѣ́къ прїѡбрѣ́тъ мі́ръ ве́сь, 
себе́ же погꙋби́въ, и҆лѝ ѿтщети́въ;
</span>
<span type='verse' num='26'>
И҆́же бо а҆́ще 
постыди́тсѧ менѐ, и҆ мои́хъ слове́съ, сегѡ̀ сн҃ъ 
человѣ́ческїй постыди́тсѧ, є҆гда̀ прїи́детъ во сла́вѣ 
свое́й, и҆ ѻ҆́ч҃ей, и҆ ст҃ы́хъ а҆́гг҃лъ.
</span>
<span type='verse' num='27'>
Глаго́лю же 
ва́мъ вои́стиннꙋ: сꙋ́ть нѣ́цыи ѿ здѣ̀ стоѧ́щихъ, и҆̀же 
не и҆́мꙋтъ вкꙋси́ти сме́рти, до́ндеже ви́дѧтъ црⷭ҇твїе 
бж҃їе.

%&lt;Коне́цъ вто́рникꙋ.%&gt;

%&lt;(заⷱ҇ м҃є)%&gt; [л҃]
</span>
<span type='verse' num='28'>
%&lt;Б%&gt;ы́сть же по словесѣ́хъ 
си́хъ ꙗ҆́кѡ дні́й ѻ҆́смь, и҆ пое́мъ%&lt;**%&gt;{%&lt;На 
преѡбраже́нїе на ѹ҆́трени: В%&gt;о вре́мѧ ѻ҆́но, пое́мъ 
і҆и҃съ%&lt;**%&gt;} петра̀, и҆ і҆ѡа́нна, и҆ і҆а́кѡва, взы́де на 
горꙋ̀ помоли́тисѧ.
</span>
<span type='verse' num='29'>
И҆ бы́сть є҆гда̀ молѧ́шесѧ, 
видѣ́нїе лица̀ є҆гѡ̀ и҆́но, и҆ ѡ҆дѣѧ́нїе є҆гѡ̀ бѣло̀ 
блиста́ѧсѧ.
</span>
<span type='verse' num='30'>
И҆ сѐ мꙋ́жа два̀ съ ни́мъ глаго́люща, ꙗ҆̀же 
бѣ́ста мѡѷсе́й и҆ и҆лїа̀,
</span>
<span type='verse' num='31'>
Ꙗ҆́вльшасѧ во сла́вѣ: 
глаго́ласта же и҆схо́дъ є҆гѡ̀, и҆́же хотѧ́ше сконча́ти во 
і҆ерꙋсали́мѣ. (л. рє҃і ѡ҆б.)
</span>
<span type='verse' num='32'>
Пе́тръ же и҆ сꙋ́щїи съ 
ни́мъ, бѧ́хꙋ ѡ҆тѧгче́ни сно́мъ: ѹ҆бꙋ́ждшесѧ же ви́дѣша 
сла́вꙋ є҆гѡ̀, и҆ ѻ҆́ба мꙋ́жа стоѧ́ща съ ни́мъ.
</span>
<span type='verse' num='33'>
И҆ 
бы́сть є҆гда̀ разлꙋчи́стасѧ ѿ негѡ̀, речѐ пе́тръ ко 
і҆и҃сꙋ: наста́вниче, добро̀ є҆́сть на́мъ здѣ̀ бы́ти: и҆ 
сотвори́мъ сѣ́ни трѝ, є҆ди́нꙋ тебѣ̀, и҆ є҆ди́нꙋ 
мѡѷсе́ови, и҆ є҆ди́нꙋ и҆лїѝ: не вѣ́дый є҆́же 
глаго́лаше.
</span>
<span type='verse' num='34'>
Се́ же є҆мꙋ̀ глаго́лющꙋ, бы́сть ѻ҆́блакъ, 
и҆ ѡ҆сѣнѝ и҆̀хъ: ѹ҆боѧ́шасѧ же, вше́дшымъ и҆̀мъ во 
ѻ҆́блакъ.
</span>
<span type='verse' num='35'>
И҆ гла́съ бы́сть и҆зⸯ ѻ҆́блака, глаго́лѧ: 
се́й є҆́сть сн҃ъ мо́й возлю́бленный, тогѡ̀ послꙋ́шайте.
</span>
<span type='verse' num='36'>

И҆ є҆гда̀ бы́сть гла́съ, ѡ҆брѣ́тесѧ і҆и҃съ є҆ди́нъ: и҆ 
ті́и ѹ҆молча́ша, и҆ никомꙋ́же возвѣсти́ша въ ты́ѧ днѝ 
ничесѡ́же ѿ тѣ́хъ, ꙗ҆̀же ви́дѣша.

%&lt;Коне́цъ преѡбраже́нїю.%&gt;

%&lt;(заⷱ҇ м҃ѕ)%&gt; [л҃а]
</span>
<span type='verse' num='37'>
%&lt;Б%&gt;ы́сть же въ про́чїй де́нь, 
сше́дшымъ и҆̀мъ%&lt;*%&gt;{%&lt;Сꙋббѡ́та к҃є недѣ́ли: В%&gt;о вре́мѧ 
ѻ҆́но, соше́дшꙋ і҆и҃сꙋ%&lt;*%&gt;} съ горы̀, срѣ́те є҆го̀ 
наро́дъ мно́гъ.
</span>
<span type='verse' num='38'>
И҆ сѐ мꙋ́жъ и҆зⸯ наро́да возопѝ, 
глаго́лѧ: ѹ҆чи́телю, молю́ ти сѧ, при́зри на сы́на моего̀, 
ꙗ҆́кѡ є҆диноро́денъ мѝ є҆́сть:
</span>
<span type='verse' num='39'>
И҆ сѐ дꙋ́хъ 
є҆́млетъ є҆го̀, и҆ внеза́пꙋ вопїе́тъ и҆ 
꙾прꙋжа́етсѧ꙾{꙾терза́етъ є҆го̀꙾} съ пѣ́нами, и҆ є҆два̀ 
ѿхо́дитъ ѿ негѡ̀, сокрꙋша́ѧ є҆го̀.
</span>
<span type='verse' num='40'>
И҆ моли́хсѧ 
ѹ҆ченикѡ́мъ твои́мъ, да и҆жденꙋ́тъ є҆го̀: и҆ не 
возмого́ша.
</span>
<span type='verse' num='41'>
Ѿвѣща́въ же і҆и҃съ речѐ: ѽ ро́де 
невѣ́рный и҆ развраще́нный, доко́лѣ бꙋ́дꙋ въ ва́съ, и҆ 
терплю̀ вы̀; приведи́ ми сы́на твоего̀ сѣ́мѡ.
</span>
<span type='verse' num='42'>
Е҆́ще же 
грѧдꙋ́щꙋ є҆мꙋ̀, пове́рже є҆го̀ бѣ́съ, и҆ стрѧсѐ: 
запрети́ же і҆и҃съ дꙋ́хови нечи́стомꙋ, и҆ и҆сцѣлѝ 
ѻ҆́трока, и҆ (л. рѕ҃і) вдадѐ є҆го̀ ѻ҆тцꙋ̀ є҆гѡ̀. 
%&lt;(срⷣе)%&gt;
</span>
<span type='verse' num='43'>
Дивлѧ́хꙋсѧ же всѝ ѡ҆ вели́чїи бж҃їи.

%&lt;Коне́цъ сꙋббѡ́тѣ.%&gt;

%&lt;(заⷱ҇ м҃з)%&gt; %&lt;В%&gt;сѣ́мъ же чꙋдѧ́щымсѧ ѡ҆ всѣ́хъ, 
ꙗ҆̀же творѧ́ше і҆и҃съ, речѐ ко ѹ҆ченикѡ́мъ 
свои́мъ:%&lt;*%&gt;{%&lt;Среда̀ к҃в недѣ́ли: Р%&gt;ечѐ гдⷭ҇ь свои́мъ 
ѹ҆ченикѡ́мъ:%&lt;*%&gt;}
</span>
<span type='verse' num='44'>
Вложи́те вы̀ во ѹ҆́ши ва́ши 
словеса̀ сїѧ̀: сн҃ъ бо человѣ́ческїй и҆́мать преда́тисѧ въ 
рꙋ́цѣ человѣ́честѣ.
</span>
<span type='verse' num='45'>
Ѻ҆ни́ же не разꙋмѣ́ша глаго́ла 
сегѡ̀, бѣ́ бо прикрове́нъ ѿ ни́хъ, да не ѡ҆щꙋтѧ́тъ 
є҆го̀: и҆ боѧ́хꙋсѧ вопроси́ти є҆го̀ ѡ҆ глаго́лѣ се́мъ. 

</span>
<span type='verse' num='46'>
Вни́де же помышле́нїе въ ни́хъ: кто̀ и҆́хъ вѧ́щшїй бы 
бы́лъ;
</span>
<span type='verse' num='47'>
I҆и҃съ же вѣ́дый помышле́нїе серде́цъ и҆́хъ, 
прїе́мъ ѻ҆троча̀, поста́ви є҆̀ ѹ҆ себѐ,
</span>
<span type='verse' num='48'>
И҆ речѐ 
и҆̀мъ: и҆́же а҆́ще. прїи́метъ сїѐ ѻ҆троча̀ во и҆́мѧ моѐ, 
менѐ прїе́млетъ: и҆ и҆́же а҆́ще менѐ прїе́млетъ, 
прїе́млетъ посла́вшаго мѧ̀: и҆́же бо ме́ньшїй є҆́сть въ 
ва́съ, се́й є҆́сть вели́къ.

%&lt;(заⷱ҇ м҃и)%&gt;
</span>
<span type='verse' num='49'>
%&lt;Ѿ%&gt;вѣща́въ же 
і҆ѡа́ннъ,%&lt;**%&gt;{%&lt;Четверто́къ к҃в недѣ́ли: В%&gt;о вре́мѧ 
ѻ҆́но, пристꙋпѝ ко і҆и҃сꙋ є҆ди́нъ ѿ ѹ҆чени́къ є҆гѡ̀, 
и҆ речѐ є҆мꙋ̀:%&lt;**%&gt;} речѐ: наста́вниче, ви́дѣхомъ 
нѣ́коего ѡ҆ и҆́мени твое́мъ и҆згонѧ́ща бѣ́сы, и҆ 
возбрани́хомъ є҆мꙋ̀, ꙗ҆́кѡ во слѣ́дъ не хо́дитъ съ на́ми. 

</span>
<span type='verse' num='50'>
И҆ речѐ къ немꙋ̀ і҆и҃съ, не брани́те: и҆́же бо нѣ́сть 
на вы̀, по ва́съ є҆́сть.

%&lt;Коне́цъ средѣ̀.%&gt; (л. рѕ҃і ѡ҆б.)

%&lt;(заⷱ҇)%&gt;
</span>
<span type='verse' num='51'>
%&lt;Б%&gt;ы́сть же, є҆гда̀ скончава́хꙋсѧ 
дні́е восхожде́нїю є҆гѡ̀,%&lt;*%&gt;{%&lt;Сїѐ ст҃о́мꙋ ѹ҆брꙋ́сꙋ: 
В%&gt;о вре́мѧ ѻ҆́но, бы́сть є҆гда̀ скончава́хꙋсѧ дні́е 
восхожде́нїю і҆и҃совꙋ,%&lt;*%&gt;} и҆ то́й ѹ҆твердѝ лицѐ своѐ 
и҆тѝ во і҆ерꙋсали́мъ.
</span>
<span type='verse' num='52'>
И҆ посла̀ вѣ́стники предⸯ 
лице́мъ свои́мъ: и҆ и҆зше́дше внидо́ша въ ве́сь самарѧ́нскꙋ, 
ꙗ҆́кѡ да ѹ҆гото́вѧтъ є҆мꙋ̀.
</span>
<span type='verse' num='53'>
И҆ не прїѧ́ша є҆гѡ̀, 
ꙗ҆́кѡ лицѐ є҆гѡ̀ бѣ̀ грѧды́й во і҆ерꙋсали́мъ.
</span>
<span type='verse' num='54'>

Ви́дѣвша же ѹ҆чєника̀ є҆гѡ̀ і҆а́кѡвъ и҆ і҆ѡа́ннъ, 
рѣ́ста: гдⷭ҇и, хо́щеши ли, рече́ма, да ѻ҆́гнь сни́детъ съ 
нб҃сѐ, и҆ потреби́тъ и҆̀хъ, ꙗ҆́коже и҆ и҆лїа̀ сотворѝ; 

</span>
<span type='verse' num='55'>
Ѡ҆бра́щсѧ же запретѝ и҆́ма, и҆ речѐ: не вѣ́ста, 
ко́егѡ дꙋ́ха є҆ста̀ вы̀.
</span>
<span type='verse' num='56'>
Сн҃ъ бо человѣ́ческїй не 
прїи́де дꙋ́шъ человѣ́ческихъ погꙋби́ти, но спастѝ: и҆ 
и҆до́ша во и҆́нꙋ ве́сь.

%&lt;Коне́цъ четверткꙋ̀.%&gt;

%&lt;Престꙋпѝ ѹ҆брꙋ́сꙋ на зача́ло н҃в:%&gt;

%&lt;(заⷱ҇ м҃ѳ)%&gt; [л҃г]
</span>
<span type='verse' num='57'>
%&lt;Б%&gt;ы́сть же и҆дꙋ́щымъ 
и҆̀мъ%&lt;**%&gt;{%&lt;Сꙋббѡ́та к҃ѕ недѣ́ли: В%&gt;о вре́мѧ ѻ҆́но, 
и҆дꙋ́щꙋ і҆и҃сꙋ%&lt;**%&gt;} по пꙋтѝ, речѐ нѣ́кїй къ немꙋ̀: 
и҆дꙋ̀ по тебѣ̀, а҆́може а҆́ще и҆́деши, гдⷭ҇и.
</span>
<span type='verse' num='58'>
И҆ речѐ 
є҆мꙋ̀ і҆и҃съ: ли́си ꙗ҆́звины и҆́мꙋтъ, и҆ пти̑цы нбⷭ҇ныѧ 
гнѣ́зда. сн҃ъ же человѣ́ческїй не и҆́мать гдѣ̀ главꙋ̀ 
подклони́ти.
</span>
<span type='verse' num='59'>
Рече́ же ко дрꙋго́мꙋ: ходѝ въ слѣ́дъ 
менѐ. ѻ҆́нъ же речѐ: гдⷭ҇и, повели́ ми ше́дъ пре́жде 
погребстѝ ѻ҆тца̀ моего̀.
</span>
<span type='verse' num='60'>
Рече́ же є҆мꙋ̀ і҆и҃съ: 
ѡ҆ста́ви ме́ртвыѧ погребстѝ своѧ̀ мертвецы̀: ты́ же ше́дъ 
возвѣща́й црⷭ҇твїе бж҃їе.
</span>
<span type='verse' num='61'>
Рече́ же и҆ дрꙋгі́й: и҆дꙋ̀ 
по тебѣ̀ гдⷭ҇и: пре́жде же повели́ ми ꙾ѿвѣща́ти ми сѧ 
(л. рз҃і) и҆̀же сꙋ́ть꙾{꙾попрости́тисѧ съ сꙋ́щими꙾} въ домꙋ̀ 
мое́мъ.
</span>
<span type='verse' num='62'>
Рече́ же къ немꙋ̀ і҆и҃съ: никто́же возло́жъ 
рꙋ́кꙋ свою̀ на ра́ло, и҆ зрѧ̀ вспѧ́ть, ѹ҆пра́вленъ є҆́сть 
въ црⷭ҇твїи бж҃їи.

%&lt;Коне́цъ сꙋббѡ́тѣ.%&gt;


</span>
<span type='chapter' num='10'>
%&lt;Глава̀ і҃.%&gt;
</span>

<span type='prepend'>


%&lt;(заⷱ҇ н҃)%&gt; [л҃д]
</span>
<span type='verse' num='1'>
%&lt;П%&gt;о си́хъ же ꙗ҆вѝ гдⷭ҇ь и҆ 
и҆нѣ́хъ се́дмьдесѧтъ,%&lt;*%&gt;{%&lt;Пѧто́къ к҃в недѣ́ли: В%&gt;о 
вре́мѧ ѻ҆́но, ꙗ҆вѝ гдⷭ҇ь и҆ и҆нѣ́хъ се́дмьдесѧтъ 
ѹ҆чени̑къ свои́хъ,%&lt;* Сїѐ и҆ а҆пⷭ҇лѡмъ.%&gt;} и҆ посла̀ 
и҆̀хъ по двѣма̀ предⸯ лице́мъ свои́мъ, во всѧ́къ гра́дъ и҆ 
мѣ́сто, а҆́може хотѧ́ше са́мъ и҆тѝ.
</span>
<span type='verse' num='2'>
Глаго́лаше же къ 
ни́мъ: жа́тва ѹ҆́бѡ мно́га, дѣ́лателей же ма́лѡ: 
моли́тесѧ ѹ҆́бѡ господи́нꙋ жа́твѣ, да и҆зведе́тъ 
дѣ́латели на жа́твꙋ свою̀.
</span>
<span type='verse' num='3'>
И҆ди́те: сѐ а҆́зъ посыла́ю 
вы̀ ꙗ҆́кѡ а҆́гнцы посредѣ̀ волкѡ́въ.
</span>
<span type='verse' num='4'>
Не носи́те 
влага́лища, ни пи́ры, ни сапогѝ: и҆ никого́же на пꙋтѝ 
цѣлꙋ́йте.
</span>
<span type='verse' num='5'>
Во́ньже а҆́ще до́мъ вни́дете, пе́рвѣе 
глаго́лите: ми́ръ до́мꙋ семꙋ̀.
</span>
<span type='verse' num='6'>
И҆ а҆́ще ѹ҆́бѡ бꙋ́детъ 
тꙋ̀ сы́нъ ми́ра, почі́етъ на не́мъ ми́ръ ва́шъ: а҆́ще ли же 
нѝ, къ ва́мъ возврати́тсѧ.
</span>
<span type='verse' num='7'>
Въ то́мъ же домꙋ̀ 
пребыва́йте, ꙗ҆дꙋ́ще и҆ пїю́ще ꙗ҆̀же сꙋ́ть ѹ҆ ни́хъ: 
досто́инъ бо є҆́сть дѣ́латель мзды̀ своеѧ̀. не преходи́те 
и҆зⸯ до́мꙋ въ до́мъ.
</span>
<span type='verse' num='8'>
И҆ во́ньже а҆́ще гра́дъ вхо́дите, 
и҆ прїе́млютъ вы̀, ꙗ҆ди́те предлага́ємаѧ ва́мъ.
</span>
<span type='verse' num='9'>
И҆ 
и҆сцѣли́те недꙋ̑жныѧ, и҆̀же сꙋ́ть въ не́мъ, и҆ глаго́лите 
и҆̀мъ: прибли́жисѧ на вы̀ црⷭ҇твїе бж҃їе.
</span>
<span type='verse' num='10'>
Во́ньже а҆́ще 
гра́дъ вхо́дите, и҆ не прїе́млютъ (л. рз҃і ѡ҆б.) ва́съ, 
и҆зше́дше на распꙋ̑тїѧ є҆гѡ̀, рцы́те:
</span>
<span type='verse' num='11'>
И҆ пра́хъ 
прилѣ́пшїй на́съ ѿ гра́да ва́шегѡ, ѿтрѧса́емъ ва́мъ: 
ѻ҆ба́че сїѐ вѣ́дите, ꙗ҆́кѡ прибли́жисѧ на вы̀ црⷭ҇твїе 
бж҃їе.
</span>
<span type='verse' num='12'>
Глаго́лю ва́мъ, ꙗ҆́кѡ содо́млѧнѡмъ въ де́нь 
то́й ѿра́днѣе бꙋ́детъ, не́же гра́дꙋ томꙋ̀.
</span>
<span type='verse' num='13'>
Го́ре 
тебѣ̀ хорази́не, го́ре тебѣ̀ виѳсаі́до, ꙗ҆́кѡ а҆́ще въ 
тѵ́рѣ и҆ сїдѡ́нѣ бы́ша си̑лы бы́ли бы́вшыѧ въ ва́ю, 
дре́вле ѹ҆́бѡ во вре́тищи и҆ пе́пелѣ сѣдѧ́ще пока́ѧлисѧ 
бы́ша.
</span>
<span type='verse' num='14'>
Ѻ҆ба́че тѵ́рꙋ и҆ сїдѡ́нꙋ ѿра́днѣе бꙋ́детъ на 
сꙋдѣ̀, не́же ва́ма.
</span>
<span type='verse' num='15'>
И҆ ты̀ капернаꙋ́ме, и҆́же до 
небе́съ вознесы́йсѧ, до а҆́да низведе́шисѧ.

%&lt;Коне́цъ пѧткꙋ̀.%&gt;

%&lt;(заⷱ҇ н҃а)%&gt;
</span>
<span type='verse' num='16'>
%&lt;*%&gt;{%&lt;Сїѐ ѻ҆́бще а҆пⷭ҇лѡмъ и҆ 
а҆́гг҃лѡмъ: Р%&gt;ечѐ гдⷭ҇ь свои́мъ ѹ҆ч҃нкѡ́мъ:%&lt;*%&gt;} 
%&lt;С%&gt;лꙋ́шаѧй ва́съ, менѐ слꙋ́шаетъ: и҆ ѿмета́ѧйсѧ ва́съ, 
менѐ ѿмета́етсѧ. ѿмета́ѧйсѧ же менѐ, ѿмета́етсѧ 
посла́вшагѡ мѧ̀.
</span>
<span type='verse' num='17'>
Возврати́шасѧ же се́дмьдесѧтъ съ 
ра́достїю, глаго́люще: гдⷭ҇и, и҆ бѣ́си повинꙋ́ютсѧ на́мъ ѡ҆ 
и҆́мени твое́мъ.
</span>
<span type='verse' num='18'>
Рече́ же и҆̀мъ: ви́дѣхъ сатанꙋ̀ 
ꙗ҆́кѡ мо́лнїю съ небесѐ спа́дша.

%&lt;(заⷱ҇)%&gt;
</span>
<span type='verse' num='19'>
%&lt;**%&gt;{%&lt;Сꙋббѡ́та к҃з недѣ́ли: Р%&gt;ечѐ 
гдⷭ҇ь свои́мъ ѹ҆ченикѡ́мъ:%&lt;**%&gt;} %&lt;С%&gt;ѐ даю̀ ва́мъ 
вла́сть настꙋпа́ти на ѕмїю̀, и҆ на скорпі́ю, и҆ на всю̀ 
си́лꙋ вра́жїю: и҆ ничесо́же ва́съ вреди́тъ.
</span>
<span type='verse' num='20'>
Ѻ҆ба́че ѡ҆ 
се́мъ не ра́дꙋйтесѧ, ꙗ҆́кѡ дꙋ́си ва́мъ повинꙋ́ютсѧ: 
ра́дꙋйтесѧ же, ꙗ҆́кѡ и҆мена̀ ва́ша напи́сана сꙋ́ть на 
небесѣ́хъ.
</span>
<span type='verse' num='21'>
Въ то́й ча́съ возра́довасѧ дх҃омъ і҆и҃съ, и҆ 
речѐ: и҆сповѣ́даю ти сѧ ѻ҆́ч҃е, гдⷭ҇и небесѐ и҆ землѝ, 
ꙗ҆́кѡ ѹ҆таи́лъ є҆сѝ сїѧ̑ ѿ премꙋ́дрыхъ и҆ (л. ри҃і) 
разꙋ́мныхъ, и҆ ѿкры́лъ є҆сѝ та̑ младе́нцємъ: є҆́й 
ѻ҆́ч҃е, ꙗ҆́кѡ та́кѡ бы́сть благоволе́нїе предⸯ тобо́ю.

%&lt;Коне́цъ а҆пⷭ҇лѡмъ, и҆ а҆́гг҃лѡмъ, и҆ сꙋббѡ́тѣ.%&gt;

%&lt;Чтѝ ѹ҆брꙋ́сꙋ:%&gt;

%&lt;(заⷱ҇ н҃в)%&gt;
</span>
<span type='verse' num='22'>
%&lt;И҆%&gt; ѡ҆бра́щсѧ ко ѹ҆ченикѡ́мъ, 
речѐ:%&lt;*%&gt;{%&lt;Понедѣ́льникъ к҃г недѣ́ли: Р%&gt;ечѐ гдⷭ҇ь 
свои́мъ ѹ҆ченикѡ́мъ:%&lt;*%&gt;} Всѧ̑ мнѣ̀ предана̀ бы́ша ѿ 
ѻ҆ц҃а̀ моегѡ̀: и҆ никто́же вѣ́сть кто̀ є҆́сть сн҃ъ, 
то́кмѡ ѻ҆ц҃ъ: и҆ кто̀ є҆́сть ѻ҆ц҃ъ, то́кмѡ сн҃ъ, и҆ 
є҆мꙋ́же а҆́ще хо́щетъ сн҃ъ ѿкры́ти.
</span>
<span type='verse' num='23'>
И҆ ѡ҆бра́щсѧ ко 
ѹ҆ченикѡ́мъ, ꙾є҆ди́нъ꙾{꙾наединѣ̀꙾} речѐ: блаже́ни 
ѻ҆́чи ви́дѧщїи, ꙗ҆̀же ви́дите.
</span>
<span type='verse' num='24'>
Глаго́лю бо ва́мъ: 
ꙗ҆́кѡ мно́зи проро́цы и҆ ца́рїе восхотѣ́ша ви́дѣти, 
ꙗ҆̀же вы̀ ви́дите, и҆ не ви́дѣша: и҆ слы́шати ꙗ҆̀же 
слы́шите, и҆ не слы́шаша.

%&lt;Коне́цъ понедѣ́льникꙋ, и҆ ѹ҆брꙋ́сꙋ.%&gt;

%&lt;(заⷱ҇ н҃г)%&gt; [л҃є]
</span>
<span type='verse' num='25'>
%&lt;И҆%&gt; сѐ зако́нникъ нѣ́кїй 
воста̀,%&lt;**%&gt;{%&lt;Недѣ́лѧ к҃є: В%&gt;о вре́мѧ ѻ҆́но, 
зако́нникъ нѣ́кїй пристꙋпѝ ко і҆и҃сꙋ,%&lt;**%&gt;} и҆скꙋша́ѧ 
є҆го̀, и҆ глаго́лѧ: ѹ҆чи́телю, что̀ сотвори́въ живо́тъ 
вѣ́чный наслѣ́дꙋю;
</span>
<span type='verse' num='26'>
Ѻ҆́нъ же речѐ къ немꙋ̀: въ 
зако́нѣ что̀ пи́сано є҆́сть; ка́кѡ чте́ши;
</span>
<span type='verse' num='27'>
Ѻ҆́нъ же 
ѿвѣща́въ речѐ: возлю́биши гдⷭ҇а бг҃а твоего̀ ѿ всегѡ̀ 
се́рдца твоегѡ̀, и҆ ѿ всеѧ̀ дꙋшѝ твоеѧ̀, и҆ все́ю 
крѣ́постїю твое́ю, и҆ всѣ́мъ помышле́нїемъ твои́мъ: и҆ 
бли́жнѧго своего̀, ꙗ҆́кѡ са́мъ себѐ.
</span>
<span type='verse' num='28'>
Рече́ же є҆мꙋ̀, 
пра́вѡ ѿвѣща̀: сїѐ сотворѝ, и҆ жи́въ бꙋ́деши.
</span>
<span type='verse' num='29'>

Ѻ҆́нъ же хотѧ̀ (л. ри҃і ѡ҆б.) ѡ҆правди́тисѧ са́мъ, речѐ 
ко і҆и҃сꙋ: и҆ кто́ є҆сть бли́жнїй мо́й; [л҃ѕ]
</span>
<span type='verse' num='30'>

Ѿвѣща́въ же і҆и҃съ речѐ: человѣ́къ нѣ́кїй схожда́ше 
ѿ і҆ерꙋсали́ма во і҆ерїхѡ́нъ, и҆ въ разбо́йники впадѐ, 
и҆̀же совле́кше є҆го̀, и҆ ꙗ҆́звы возло́жше ѿидо́ша, 
ѡ҆ста́вльше є҆́ле жи́ва сꙋ́ща.
</span>
<span type='verse' num='31'>
По слꙋ́чаю же сщ҃е́нникъ 
нѣ́кїй схожда́ше пꙋте́мъ тѣ́мъ: и҆ ви́дѣвъ є҆го̀, 
мимои́де.
</span>
<span type='verse' num='32'>
Та́кожде же и҆ леѵі́тъ, бы́въ на то́мъ 
мѣ́стѣ, прише́дъ и҆ ви́дѣвъ, мимои́де.
</span>
<span type='verse' num='33'>
Самарѧни́нъ же 
нѣ́кто грѧды́й, прїи́де надⸯ него̀, и҆ ви́дѣвъ є҆го̀, 
милосе́рдова:
</span>
<span type='verse' num='34'>
И҆ пристꙋ́пль ѡ҆бвѧза̀ стрꙋ́пы є҆гѡ̀, 
возлива́ѧ ма́сло и҆ вїно̀: всади́въ же є҆го̀ на сво́й 
ско́тъ приведѐ є҆го̀ въ гости́нницꙋ, и҆ прилѣжа̀ є҆мꙋ̀. 

</span>
<span type='verse' num='35'>
И҆ наꙋ́трїѧ и҆зше́дъ, и҆зⸯе́мъ два̀ сре́бреника, дадѐ 
гости́нникꙋ, и҆ речѐ є҆мꙋ̀: прилѣжѝ є҆мꙋ̀, и҆ є҆́же 
а҆́ще прїиждиве́ши, а҆́зъ є҆гда̀ возвращꙋ́сѧ, возда́мъ тѝ. 

</span>
<span type='verse' num='36'>
Кто̀ ѹ҆́бѡ ѿ тѣ́хъ трїе́хъ, бли́жнїй мни́тъ ти сѧ 
бы́ти впа́дшемꙋ въ разбо́йники;
</span>
<span type='verse' num='37'>
Ѻ҆́нъ же речѐ: 
сотвори́вый ми́лость съ ни́мъ. рече́ же є҆мꙋ̀ і҆и҃съ: 
и҆дѝ, и҆ ты̀ творѝ та́кожде.

%&lt;Коне́цъ недѣ́ли.%&gt;

%&lt;(заⷱ҇ н҃д)%&gt; [л҃з]
</span>
<span type='verse' num='38'>
%&lt;Б%&gt;ы́сть же ходѧ́щымъ и҆̀мъ, 
и҆ са́мъ вни́де%&lt;*%&gt;{%&lt;На всѧ̑ пра́здники бцⷣы: В%&gt;о вре́мѧ 
ѻ҆́но, вни́де і҆и҃съ%&lt;*%&gt;} въ ве́сь нѣ́кꙋю: жена́ же 
нѣ́каѧ и҆́менемъ ма́рѳа прїѧ́тъ є҆го̀ въ до́мъ сво́й.
</span>
<span type='verse' num='39'>

И҆ сестра̀ є҆́й бѣ̀ нарица́емаѧ марі́а, ꙗ҆́же и҆ сѣ́дши 
при ногꙋ̀ і҆и҃совꙋ слы́шаше сло́во є҆гѡ̀.
</span>
<span type='verse' num='40'>
Ма́рѳа же 
мо́лвѧше ѡ҆ мно́зѣ слꙋ́жбѣ, ста́вши же речѐ: гдⷭ҇и, не 
бреже́ши ли, ꙗ҆́кѡ сестра̀ моѧ̀ є҆ди́нꙋ (л. рѳ҃і) мѧ̀ 
ѡ҆ста́ви слꙋжи́ти; рцы̀ ѹ҆́бѡ є҆́й, да мѝ помо́жетъ.
</span>
<span type='verse' num='41'>

Ѿвѣща́въ же і҆и҃съ, речѐ є҆́й: ма́рѳо, ма́рѳо, 
пече́шисѧ, и҆ мо́лвиши ѡ҆ мно́зѣ.
</span>
<span type='verse' num='42'>
Е҆ди́но же є҆́сть 
на потре́бꙋ: марі́а же благꙋ́ю ча́сть и҆збра̀, ꙗ҆́же не 
ѿи́метсѧ ѿ неѧ̀.

%&lt;Престꙋпѝ бцⷣѣ на зача́ло н҃и.%&gt;


</span>
<span type='chapter' num='11'>
%&lt;Глава̀ а҃і.%&gt;
</span>

<span type='prepend'>


%&lt;(заⷱ҇ н҃є)%&gt;
</span>
<span type='verse' num='1'>
%&lt;И҆%&gt; бы́сть внегда̀ бы́ти 
є҆мꙋ̀%&lt;*%&gt;{%&lt;Вто́рникъ к҃г недѣ́ли: В%&gt;о вре́мѧ ѻ҆́но, 
бы́сть внегда̀ бы́ти і҆и҃сꙋ%&lt;*%&gt;} на мѣ́стѣ нѣ́коемъ 
молѧ́щꙋсѧ, и҆ ꙗ҆́кѡ преста̀, речѐ нѣ́кїй ѿ ѹ҆чєни́къ 
є҆гѡ̀ къ немꙋ̀: гдⷭ҇и, наꙋчи́ ны моли́тисѧ, ꙗ҆́коже и҆ 
і҆ѡа́ннъ наꙋчѝ ѹ҆ченикѝ своѧ̀. [л҃и]
</span>
<span type='verse' num='2'>
Рече́ же и҆̀мъ, 
є҆гда̀ мо́литесѧ, глаго́лите: ѻ҆́ч҃е на́шъ, и҆́же на 
нб҃сѣ́хъ! да ст҃и́тсѧ и҆́мѧ твоѐ: да прїи́детъ црⷭ҇твїе 
твоѐ: да бꙋ́детъ во́лѧ твоѧ̀, ꙗ҆́кѡ на нб҃сѝ, и҆ на 
землѝ.
</span>
<span type='verse' num='3'>
Хлѣ́бъ на́шъ насꙋ́щный подава́й на́мъ на всѧ́къ 
де́нь.
</span>
<span type='verse' num='4'>
И҆ ѡ҆ста́ви на́мъ грѣхѝ на́шѧ: и҆́бо и҆ са́ми 
ѡ҆ставлѧ́емъ всѧ́комꙋ должникꙋ̀ на́шемꙋ: и҆ не введѝ на́съ 
во и҆скꙋше́нїе, но и҆зба́ви на́съ ѿ лꙋка́вагѡ.
</span>
<span type='verse' num='5'>
И҆ 
речѐ къ ни́мъ: кто̀ ѿ ва́съ и҆́мать дрꙋ́га, и҆ и҆́детъ къ 
немꙋ̀ полꙋ́нощи, и҆ рече́тъ є҆мꙋ̀: дрꙋ́же, да́ждь мѝ 
взаи́мъ трѝ хлѣ́бы.
</span>
<span type='verse' num='6'>
Поне́же дрꙋ́гъ прїи́де съ пꙋтѝ ко 
мнѣ̀, и҆ не и҆́мамъ чесѡ̀ предложи́ти є҆мꙋ̀.
</span>
<span type='verse' num='7'>
И҆ то́й 
и҆звнꙋ́трь ѿвѣща́въ рече́тъ: не твори́ ми трꙋды̀: ѹ҆жѐ 
двє́ри затворе́ны сꙋ́ть, и҆ дѣ́ти моѧ̀ со мно́ю на ло́жи 
сꙋ́ть, и҆ не могꙋ̀ (л. рѳ҃і ѡ҆б.) воста́въ да́ти тебѣ̀.
</span>
<span type='verse' num='8'>

Глаго́лю же ва́мъ, а҆́ще и҆ не да́стъ є҆мꙋ̀ воста́въ, занѐ 
є҆́сть дрꙋ́гъ є҆мꙋ̀: но за безѻ́чьство є҆гѡ̀ воста́въ 
да́стъ є҆мꙋ̀, є҆ли̑ка тре́бꙋетъ.

%&lt;(заⷱ҇ н҃ѕ)%&gt;
</span>
<span type='verse' num='9'>
%&lt;И҆%&gt; а҆́зъ ва́мъ 
глаго́лю:%&lt;*%&gt;{%&lt;Среда̀ к҃г недѣ́ли: Р%&gt;ечѐ гдⷭ҇ь свои́мъ 
ѹ҆ченикѡ́мъ:%&lt;*%&gt;} проси́те и҆ да́стсѧ ва́мъ: и҆щи́те и҆ 
ѡ҆брѧ́щете: толцы́те и҆ ѿве́рзетсѧ ва́мъ.
</span>
<span type='verse' num='10'>
Всѧ́къ бо 
просѧ́й прїе́млетъ, и҆ и҆щѧ́й ѡ҆брѣта́етъ: и҆ толкꙋ́щемꙋ 
ѿве́рзетсѧ.

%&lt;Коне́цъ вто́рникꙋ.%&gt;


</span>
<span type='verse' num='11'>
Кото́рагѡ же ва́съ ѻ҆тца̀ воспро́ситъ сы́нъ 
хлѣ́ба: є҆да̀ ка́мень пода́стъ є҆мꙋ̀; и҆лѝ ры́бы, є҆да̀ 
къ ры́бы мѣ́сто ѕмїю̀ пода́стъ є҆мꙋ̀;
</span>
<span type='verse' num='12'>
И҆лѝ а҆́ще 
про́ситъ ꙗ҆ица̀, є҆да̀ пода́стъ є҆мꙋ̀ скорпі́ю;
</span>
<span type='verse' num='13'>

А҆́ще ѹ҆́бѡ вы̀ ѕлѝ сꙋ́ще, ѹ҆мѣ́ете даѧ̑нїѧ бла̑га 
даѧ́ти ча́дѡмъ ва́шымъ: кольмѝ па́че ѻ҆ц҃ъ, и҆́же съ 
нб҃сѐ, да́стъ дх҃ъ ст҃ъ просѧ́щымъ ѹ҆ негѡ̀.

%&lt;Коне́цъ средѣ̀.%&gt;

%&lt;(заⷱ҇ н҃з)%&gt; [л҃ѳ]
</span>
<span type='verse' num='14'>
%&lt;И҆%&gt; 
бѣ̀%&lt;**%&gt;{%&lt;Четверто́къ к҃г недѣ́ли: В%&gt;о вре́мѧ ѻ҆́но, 
бѣ̀ і҆и҃съ%&lt;**%&gt;} и҆згонѧ̀ бѣ́са, и҆ то́й бѣ̀ нѣ́мъ: 
бы́сть же бѣ́сꙋ и҆зше́дшꙋ, проглаго́ла нѣмы́й: и҆ 
диви́шасѧ наро́ди.
</span>
<span type='verse' num='15'>
Нѣ́цыи же ѿ ни́хъ рѣ́ша: ѡ҆ 
веелзевꙋ́лѣ кнѧ́зѣ бѣсо́встѣмъ и҆зго́нитъ бѣ́сы.
</span>
<span type='verse' num='16'>

Дрꙋзі́и же и҆скꙋша́юще, зна́менїѧ ѿ негѡ̀ и҆ска́хꙋ съ 
небесѐ.
</span>
<span type='verse' num='17'>
Ѻ҆́нъ же вѣ́дый помышлє́нїѧ и҆́хъ, речѐ 
и҆̀мъ: всѧ́ко ца́рство са́мо въ себѣ̀ раздѣлѧ́ѧсѧ, 
запꙋстѣ́етъ: и҆ до́мъ на до́мъ, па́даетъ.
</span>
<span type='verse' num='18'>
А҆́ще же и҆ 
сатана̀ са́мъ въ себѣ̀ (л. р҃к) раздѣли́сѧ, ка́кѡ ста́нетъ 
црⷭ҇тво є҆гѡ̀; ꙗ҆́коже глаго́лете, ѡ҆ веелзевꙋ́лѣ 
и҆згонѧ́ща мѧ̀ бѣ́сы.
</span>
<span type='verse' num='19'>
А҆́ще же а҆́зъ ѡ҆ веелзевꙋ́лѣ 
и҆згоню̀ бѣ́сы, сы́нове ва́ши ѡ҆ ко́мъ и҆зго́нѧтъ; сегѡ̀ 
ра́ди ті́и бꙋ́дꙋтъ ва́мъ сꙋдїѝ.
</span>
<span type='verse' num='20'>
А҆́ще ли же ѡ҆ пе́рстѣ 
бж҃їи и҆згоню̀ бѣ́сы, ѹ҆̀бо пости́же на ва́съ црⷭ҇твїе 
бж҃їе.
</span>
<span type='verse' num='21'>
Е҆гда̀ крѣ́пкїй воѡрꙋжи́всѧ храни́тъ сво́й 
дво́ръ, ꙾во смире́нїи꙾{꙾въ ми́рѣ꙾} сꙋ́ть и҆мѣ̑нїѧ є҆гѡ̀. 

</span>
<span type='verse' num='22'>
Е҆гда́ же крѣ́плѣй є҆гѡ̀ наше́дъ побѣди́тъ є҆го̀, 
всѐ ѻ҆рꙋ́жїе є҆гѡ̀ во́зⸯметъ, на не́же ѹ҆пова́ше, и҆ 
коры́сть є҆гѡ̀ раздае́тъ.

%&lt;(заⷱ҇ н҃и)%&gt;
</span>
<span type='verse' num='23'>
%&lt;*%&gt;{%&lt;Пѧто́къ к҃г недѣ́ли: Р%&gt;ечѐ 
гдⷭ҇ь:%&lt;*%&gt;} %&lt;И҆́%&gt;же нѣ́сть со мно́ю, на мѧ̀ є҆́сть: и҆ 
и҆́же не собира́етъ со мно́ю, расточа́етъ.

%&lt;Коне́цъ четверткꙋ̀.%&gt;


</span>
<span type='verse' num='24'>
Е҆гда́ же нечи́стый дꙋ́хъ и҆зы́детъ ѿ человѣ́ка, 
прехо́дитъ сквозѣ̀ безвѡ́днаѧ мѣ́ста, и҆щѧ̀ поко́ѧ, и҆ не 
ѡ҆брѣта́ѧ, глаго́летъ: возвращꙋ́сѧ въ до́мъ мо́й, 
ѿню́дꙋже и҆зыдо́хъ.
</span>
<span type='verse' num='25'>
И҆ прише́дъ ѡ҆брѧ́щетъ и҆̀ 
помете́нъ, и҆ ѹ҆краше́нъ.
</span>
<span type='verse' num='26'>
Тогда̀ и҆́детъ и҆ по́йметъ 
се́дмь дрꙋги́хъ дꙋхѡ́въ го́ршихъ себѐ, и҆ вше́дше живꙋ́тъ 
тꙋ̀. и҆ быва́ютъ послѣ̑днѧѧ человѣ́кꙋ томꙋ̀ го́рша 
пе́рвыхъ.

%&lt;Коне́цъ пѧткꙋ̀. Чтѝ бцⷣѣ:%&gt;

[м҃]
</span>
<span type='verse' num='27'>
Бы́сть же є҆гда̀ глаго́лаше сїѧ̀, воздви́гши 
нѣ́каѧ жена̀ гла́съ ѿ наро́да, речѐ є҆мꙋ̀: блаже́но 
чре́во носи́вшее тѧ̀, и҆ сосца̀ ꙗ҆̀же є҆сѝ сса́лъ.
</span>
<span type='verse' num='28'>

Ѻ҆́нъ же речѐ: (л. р҃к ѡ҆б.) тѣ́мже ѹ҆́бѡ блаже́ни 
слы́шащїи сло́во бж҃їе, и҆ хранѧ́ще є҆̀.

%&lt;Коне́цъ бцⷣѣ.%&gt;

%&lt;(заⷱ҇ н҃ѳ)%&gt; [м҃а]
</span>
<span type='verse' num='29'>
%&lt;Н%&gt;аро́дѡмъ же собира́ющымсѧ 
нача́тъ%&lt;*%&gt;{%&lt;Понедѣ́льникъ к҃д недѣ́ли: В%&gt;о вре́мѧ 
ѻ҆́но, наро́дѡмъ собира́ющымсѧ, нача́тъ і҆и҃съ%&lt;*%&gt;} 
глаго́лати: ро́дъ се́й лꙋка́въ є҆́сть: зна́менїѧ и҆́щетъ, 
и҆ зна́менїе не да́стсѧ є҆мꙋ̀, то́кмѡ зна́менїе і҆ѡ́ны 
проро́ка.
</span>
<span type='verse' num='30'>
Ꙗ҆́коже бо бы́сть і҆ѡ́на зна́менїе 
нїнеѵі́тѡмъ: та́кѡ бꙋ́детъ и҆ сн҃ъ чл҃вѣ́ческїй ро́дꙋ 
семꙋ̀.
</span>
<span type='verse' num='31'>
Цари́ца ю҆́жскаѧ воста́нетъ на сꙋ́дъ съ мꙋ́жи 
ро́да сегѡ̀, и҆ ѡ҆сꙋ́дитъ и҆̀хъ, ꙗ҆́кѡ прїи́де ѿ конє́цъ 
землѝ слы́шати премꙋ́дрость соломѡ́новꙋ: и҆ сѐ мно́жае 
соломѡ́на здѣ̀.
</span>
<span type='verse' num='32'>
Мꙋ́жїе нїнеѵі́тстїи воста́нꙋтъ на сꙋ́дъ 
съ ро́домъ си́мъ, и҆ ѡ҆сꙋ́дѧтъ и҆̀, ꙗ҆́кѡ пока́ѧшасѧ 
про́повѣдїю і҆ѡ́ниною: и҆ сѐ мно́жае і҆ѡ́ны здѣ̀.
</span>
<span type='verse' num='33'>

Никто́же ѹ҆́бѡ свѣти́льника вже́гъ въ скро́вѣ 
полага́етъ, ни подⸯ спꙋ́домъ: но на свѣ́щницѣ, да 
входѧ́щїи свѣ́тъ ви́дѧтъ.

%&lt;Коне́цъ понедѣ́льникꙋ.%&gt;

%&lt;(заⷱ҇ ѯ҃)%&gt;
</span>
<span type='verse' num='34'>
%&lt;**%&gt;{%&lt;Вто́рникъ к҃д недѣ́ли: 
Р%&gt;ечѐ гдⷭ҇ь:%&lt;**%&gt;} %&lt;С%&gt;вѣти́льникъ тѣ́лꙋ є҆́сть 
ѻ҆́ко, є҆гда̀ ѹ҆́бѡ ѻ҆́ко твоѐ про́сто бꙋ́детъ, всѐ 
тѣ́ло твоѐ свѣ́тло бꙋ́детъ: є҆гда́ же лꙋка́во бꙋ́детъ, 
и҆ тѣ́ло твоѐ те́мно.
</span>
<span type='verse' num='35'>
Блюдѝ ѹ҆́бѡ, є҆да̀ свѣ́тъ, 
и҆́же въ тебѣ̀, тма̀ є҆́сть;
</span>
<span type='verse' num='36'>
А҆́ще бо тѣ́ло твоѐ 
всѐ свѣ́тло, не и҆мы́й нѣ́кїѧ (л. рк҃а) ча́сти те́мны: 
бꙋ́детъ свѣ́тло всѐ, ꙗ҆́кѡ сѐ є҆гда̀ свѣти́льникъ 
блиста́нїемъ просвѣща́етъ тѧ̀. [м҃в]
</span>
<span type='verse' num='37'>
Е҆гда́ же 
глаго́лаше, молѧ́ше є҆го̀ фарїсе́й нѣ́кїй, да ѻ҆бѣ́дꙋетъ 
ѹ҆ негѡ̀: вше́дъ же возлежѐ.
</span>
<span type='verse' num='38'>
Фарїсе́й же ви́дѣвъ 
диви́сѧ, ꙗ҆́кѡ ꙾не пре́жде крести́сѧ꙾{꙾не пе́рвѣе 
ѹ҆мы́сѧ꙾} пе́рвѣе ѻ҆бѣ́да.
</span>
<span type='verse' num='39'>
Рече́ же гдⷭ҇ь къ немꙋ̀: 
ны́нѣ вы̀ фарїсе́є, внѣ̑шнѧѧ стклѧ́ницы и҆ блю́да 
ѡ҆чища́ете: внꙋ́треннее же ва́ше по́лно грабле́нїѧ є҆́сть 
и҆ лꙋка́вства.
</span>
<span type='verse' num='40'>
Безꙋ́мнїи, не и҆́же ли сотворѝ внѣ́шнее, 
и҆ внꙋ́треннее сотвори́лъ є҆́сть;
</span>
<span type='verse' num='41'>
Ѻ҆ба́че въ сꙋ́щихъ 
дади́те ми́лостыню, и҆ сѐ всѧ̑ чи́ста ва́мъ бꙋ́дꙋтъ.

%&lt;Коне́цъ вто́рникꙋ.%&gt;

%&lt;(заⷱ҇ ѯ҃а)%&gt;
</span>
<span type='verse' num='42'>
%&lt;Н%&gt;о го́ре ва́мъ%&lt;*%&gt;{%&lt;Среда̀ 
к҃д недѣ́ли: Р%&gt;ечѐ гдⷭ҇ь ко прише́дшымъ къ немꙋ̀ 
і҆ꙋде́ѡмъ: го́ре ва́мъ%&lt;*%&gt;} фарїсе́ѡмъ, ꙗ҆́кѡ 
ѡ҆десѧ́тствꙋете ѿ мѧ́твы и҆ пига́на, и҆ всѧ́кагѡ ѕе́лїѧ, 
и҆ мимохо́дите сꙋ́дъ и҆ любвѐ бж҃їѧ. сїѧ̑ же подоба́ше 
сотвори́ти, и҆ ѻ҆́нѣхъ не ѡ҆ставлѧ́ти.
</span>
<span type='verse' num='43'>
Го́ре ва́мъ 
фарїсе́ѡмъ, ꙗ҆́кѡ лю́бите предсѣда̑нїѧ на со́нмищехъ, и҆ 
цѣлова̑нїѧ на то́ржищехъ.
</span>
<span type='verse' num='44'>
Го́ре ва́мъ кни́жницы и҆ 
фарїсе́є лицемѣ́ри, ꙗ҆́кѡ є҆стѐ ꙗ҆́кѡ гро́би 
невѣ́доми, и҆ человѣ́цы ходѧ́щїи верхꙋ̀, не вѣ́дѧтъ. 
[м҃г]
</span>
<span type='verse' num='45'>
Ѿвѣща́въ же нѣ́кїй ѿ закѡ́нникъ речѐ 
є҆мꙋ̀: ѹ҆чи́телю, сїѧ̑ глаго́лѧ и҆ на́мъ досажда́еши.
</span>
<span type='verse' num='46'>

Ѻ҆́нъ же речѐ: и҆ ва́мъ зако́нникѡмъ го́ре, ꙗ҆́кѡ 
накла́даете на человѣ́ки бремена̀ не ѹ҆до́бь носи́ма, и҆ 
са́ми є҆ди́нѣмъ пе́рстомъ ва́шимъ не прикаса́етесѧ 
бременє́мъ.

%&lt;Коне́цъ средѣ̀.%&gt; (л. рк҃а ѡ҆б.)

%&lt;(заⷱ҇ ѯ҃в)%&gt;
</span>
<span type='verse' num='47'>
%&lt;Г%&gt;о́ре ва́мъ,%&lt;*%&gt;{%&lt;Четверто́къ 
к҃д недѣ́ли: Р%&gt;ечѐ гдⷭ҇ь ко прише́дшымъ къ немꙋ̀ 
і҆ꙋде́ѡмъ: го́ре ва́мъ кни́жницы и҆ фарїсе́є,%&lt;*%&gt;} ꙗ҆́кѡ 
зи́ждете гро́бы прорѡ́къ, ѻ҆тцы́ же ва́ши и҆зби́ша и҆̀хъ: 

</span>
<span type='verse' num='48'>
Ѹ҆̀бо свидѣ́тельствꙋете и҆ сⸯблаговолитѐ дѣлѡ́мъ 
ѻ҆тє́цъ ва́шихъ: ꙗ҆́кѡ ті́и ѹ҆́бѡ и҆зби́ша и҆̀хъ, вы́ 
же зи́ждете и҆́хъ гро́бы.
</span>
<span type='verse' num='49'>
Сегѡ̀ ра́ди и҆ премꙋ́дрость 
бж҃їѧ речѐ: послю̀ *въ ни́хъ*{*къ ни́мъ*} проро́ки и҆ 
а҆по́столы, и҆ ѿ ни́хъ ѹ҆бїю́тъ и҆ и҆зженꙋ́тъ.
</span>
<span type='verse' num='50'>
Да 
взы́щетсѧ кро́вь всѣ́хъ прорѡ́къ, пролиба́емаѧ ѿ 
сложе́нїѧ мі́ра, ѿ ро́да сегѡ̀,
</span>
<span type='verse' num='51'>
Ѿ кро́ве а҆́велѧ, до 
кро́ве заха́рїи, поги́бшагѡ междꙋ̀ ѻ҆лтаре́мъ и҆ хра́момъ. 
є҆́й, глаго́лю ва́мъ: взы́щетсѧ ѿ ро́да сегѡ̀.
</span>
<span type='verse' num='52'>
Го́ре 
ва́мъ зако́нникѡмъ, ꙗ҆́кѡ взѧ́сте клю́чь разꙋмѣ́нїѧ, са́ми 
не внидо́сте, и҆ входѧ́щымъ возбрани́сте.
</span>
<span type='verse' num='53'>
Глаго́лющꙋ же 
є҆мꙋ̀ сїѧ̑ къ ни́мъ, нача́ша кни́жницы и҆ фарїсе́є 
꙾бѣ́днѣ꙾{꙾ѕѣлѡ̀꙾} гнѣ́ватисѧ на́нь, и҆ 
*преста́ти*{*вопроша́ти*} є҆го̀ ѡ҆ мно́зѣ,
</span>
<span type='verse' num='54'>
**Ла́юще 
є҆го̀**{**Навѣ́тꙋюще на́нь**}, и҆́щꙋще ѹ҆лови́ти нѣ́что 
ѿ ѹ҆́стъ є҆гѡ̀, да на́нь возглаго́лютъ.


</span>
<span type='chapter' num='12'>
%&lt;Глава̀ в҃і.%&gt;
</span>

<span type='prepend'>



</span>
<span type='verse' num='1'>
꙾%&lt;Ѡ҆%&gt; ни́хже꙾{꙾Междꙋ̀ тѣ́мъ꙾} собра́вшымсѧ тма́мъ 
наро́да, ꙗ҆́кѡ попира́ти дрꙋ́гъ дрꙋ́га, нача́тъ глаго́лати 
ѹ҆чн҃кѡ́мъ свои́мъ пе́рвѣе: [м҃д] внемли́те себѣ̀ ѿ 
ква́са фарїсе́йска, є҆́же є҆́сть лицемѣ́рїе.

%&lt;Коне́цъ четверткꙋ̀.%&gt;

%&lt;(заⷱ҇ ѯ҃г)%&gt;
</span>
<span type='verse' num='2'>
%&lt;Н%&gt;ичто́же бо%&lt;**%&gt;{%&lt;Пѧто́къ к҃д 
недѣ́ли: Р%&gt;ечѐ гдⷭ҇ь: ничто́же%&lt;** Сїе́ же и҆ ст҃о́мꙋ 
геѡ́ргїю на ѹ҆́трени.%&gt;} покрове́но є҆́сть, є҆́же не 
ѿкры́етсѧ: и҆ та́йно, є҆́же не разꙋмѣ́етсѧ.
</span>
<span type='verse' num='3'>
Занѐ, 
є҆ли̑ка во (л. рк҃в) тмѣ̀ рѣ́сте, во свѣ́тѣ 
ѹ҆слы́шитсѧ: и҆ є҆́же ко ѹ҆́хꙋ глаго́ласте во 
хра́мѣхъ, проповѣ́стсѧ на кро́вѣхъ.
</span>
<span type='verse' num='4'>
Глаго́лю же ва́мъ 
дрꙋгѡ́мъ свои́мъ: не ѹ҆бо́йтесѧ ѿ ѹ҆бива́ющихъ тѣ́ло, 
и҆ пото́мъ не могꙋ́щихъ ли́шше что̀ сотвори́ти.
</span>
<span type='verse' num='5'>
Сказꙋ́ю 
же ва́мъ, когѡ̀ ѹ҆бо́йтесѧ: ѹ҆бо́йтесѧ и҆мꙋ́щагѡ вла́сть 
по ѹ҆бїе́нїи воврещѝ въ де́брь ѻ҆́гненнꙋю: є҆́й 
глаго́лю ва́мъ, тогѡ̀ ѹ҆бо́йтесѧ.
</span>
<span type='verse' num='6'>
Не пѧ́ть ли пти́цъ 
цѣни́тсѧ пѣ́нѧзема двѣма̀; и҆ ни є҆ди́на ѿ ни́хъ 
нѣ́сть забве́на предⸯ бг҃омъ.
</span>
<span type='verse' num='7'>
Но и҆ вла́си главы̀ 
ва́шеѧ всѝ и҆зочте́ни сꙋ́ть. не ѹ҆бо́йтесѧ ѹ҆̀бо: 
мно́зѣхъ пти́цъ ѹ҆́нши є҆стѐ вы̀.

%&lt;(заⷱ҇ ѯ҃д)%&gt;
</span>
<span type='verse' num='8'>
%&lt;Г%&gt;лаго́лю же 
ва́мъ:%&lt;*%&gt;{%&lt;Ное́мврїа ѕ҃, ст҃о́мꙋ па́ѵлꙋ и҆сповѣ́дникꙋ: 
Р%&gt;ечѐ гдⷭ҇ь:%&lt;*%&gt;} всѧ́къ и҆́же а҆́ще и҆сповѣ́сть мѧ̀ 
предⸯ человѣ́ки, и҆ сн҃ъ человѣ́ческїй и҆сповѣ́сть 
є҆го̀ предⸯ а҆́гг҃лы бж҃їими.
</span>
<span type='verse' num='9'>
А҆ ѿвергі́йсѧ менѐ 
предⸯ человѣ́ки, ѿве́рженъ бꙋ́детъ предⸯ а҆́гг҃лы 
бж҃їими.
</span>
<span type='verse' num='10'>
И҆ всѧ́къ и҆́же рече́тъ сло́во на сн҃а 
чл҃вѣ́ческаго, ѡ҆ста́витсѧ є҆мꙋ̀: а҆ на ст҃а́го дх҃а 
хꙋ́лившемꙋ не ѡ҆ста́витсѧ.
</span>
<span type='verse' num='11'>
Е҆гда́ же приведꙋ́тъ вы̀ на 
собѡ́рища и҆ вла̑сти, и҆ влады́чєства, не пецы́тесѧ, ка́кѡ 
и҆лѝ что̀ ѿвѣща́ете, и҆лѝ что̀ рече́те:
</span>
<span type='verse' num='12'>
Ст҃ы́й бо 
дх҃ъ наꙋчи́тъ вы̀ въ то́й ча́съ, ꙗ҆̀же подоба́етъ рещѝ.

%&lt;Коне́цъ пѧткꙋ̀ и҆ ст҃о́мꙋ.%&gt;

%&lt;(заⷱ҇ ѯ҃є)%&gt; [м҃є]
</span>
<span type='verse' num='13'>
%&lt;Р%&gt;ече́ 
же%&lt;**%&gt;{%&lt;Понедѣ́льникъ к҃є недѣ́ли: В%&gt;о вре́мѧ ѻ҆́но, 
ѹ҆ча́щꙋ і҆и҃сꙋ, речѐ%&lt;**%&gt;} є҆мꙋ̀ нѣ́кїй ѿ наро́да: 
ѹ҆чт҃лю, рцы̀ бра́тꙋ моемꙋ̀ раздѣли́ти со мно́ю 
достоѧ́нїе.
</span>
<span type='verse' num='14'>
Ѻ҆́нъ же речѐ є҆мꙋ̀: человѣ́че, кто́ мѧ 
поста́ви сꙋдїю̀, и҆лѝ (л. рк҃в ѡ҆б.) дѣли́телѧ надⸯ 
ва́ми;
</span>
<span type='verse' num='15'>
Рече́ же къ ни́мъ: блюди́те, и҆ храни́тесѧ ѿ 
лихои́мства: ꙗ҆́кѡ ꙾не ѿ и҆збы́тка꙾{꙾внегда̀ 
и҆збы́точествовати꙾} комꙋ̀ живо́тъ є҆гѡ̀ є҆́сть ѿ 
и҆мѣ́нїѧ є҆гѡ̀.

%&lt;Престꙋпѝ понедѣ́льникꙋ.%&gt;

%&lt;(заⷱ҇ ѯ҃ѕ)%&gt; [м҃ѕ]
</span>
<span type='verse' num='16'>
%&lt;Р%&gt;ече́ же при́тчꙋ къ 
ни́мъ, глаго́лѧ:%&lt;*%&gt;{%&lt;Недѣ́лѧ к҃ѕ: Р%&gt;ечѐ гдⷭ҇ь при́тчꙋ 
сїю̀:%&lt;*%&gt;} человѣ́кꙋ нѣ́коемꙋ бога́тꙋ ѹ҆гобзи́сѧ ни́ва. 

</span>
<span type='verse' num='17'>
И҆ мы́слѧше въ себѣ̀, глаго́лѧ: что̀ сотворю̀, ꙗ҆́кѡ 
не и҆́мамъ гдѣ̀ собра́ти плодѡ́въ мои́хъ;
</span>
<span type='verse' num='18'>
И҆ речѐ: 
сѐ сотворю̀, разорю̀ жи̑тницы моѧ̀, и҆ бо́льшыѧ сози́ждꙋ, 
и҆ соберꙋ̀ тꙋ̀ всѧ̀ жи́та моѧ̀, и҆ блага̑ѧ моѧ̀.
</span>
<span type='verse' num='19'>
И҆ 
рекꙋ̀ дꙋшѝ мое́й: дꙋшѐ, и҆́маши мнѡ́га бла̑га, лежа́ща на 
лѣ́та мнѡ́га: почива́й, ꙗ҆́ждь, пі́й, весели́сѧ.
</span>
<span type='verse' num='20'>
Рече́ 
же є҆мꙋ̀ бг҃ъ: безꙋ́мне, въ сїю̀ но́щь дꙋ́шꙋ твою̀ 
и҆стѧ́жꙋтъ ѿ тебѐ: а҆ ꙗ҆̀же ѹ҆гото́валъ є҆сѝ, комꙋ̀ 
бꙋ́дꙋтъ;
</span>
<span type='verse' num='21'>
Та́кѡ собира́ѧй себѣ̀, а҆ не въ бг҃а 
богатѣ́ѧ.

%&lt;Коне́цъ недѣ́ли.%&gt;


</span>
<span type='verse' num='22'>
Рече́ же ко ѹ҆ченикѡ́мъ свои́мъ:

%&lt;Чтѝ понедѣ́льникꙋ:%&gt;

сегѡ̀ ра́ди глаго́лю ва́мъ, не пецы́тесѧ дꙋше́ю ва́шею, 
что̀ ꙗ҆́сте: ни тѣ́ломъ, во что̀ ѡ҆блече́тесѧ.
</span>
<span type='verse' num='23'>
Дꙋша̀ 
бо́льши є҆́сть пи́щи, и҆ тѣ́ло ѻ҆де́жды.
</span>
<span type='verse' num='24'>
Смотри́те 
вра̑нъ, ꙗ҆́кѡ не сѣ́ютъ, ни жнꙋ́тъ, и҆̀мже нѣ́сть 
сокро́вища, ни жи́тницы, и҆ бг҃ъ пита́етъ и҆̀хъ. кольмѝ 
па́че вы̀ є҆стѐ лꙋ́чши пти́цъ;
</span>
<span type='verse' num='25'>
Кто́ же ѿ ва́съ (л. 
рк҃г) пекі́йсѧ, мо́жетъ приложи́ти во́зрастꙋ своемꙋ̀ ла́коть 
є҆ди́нъ;
</span>
<span type='verse' num='26'>
А҆́ще ѹ҆̀бо ни ма́ла чесѡ̀ мо́жете, что̀ ѡ҆ 
про́чихъ пече́тесѧ;
</span>
<span type='verse' num='27'>
Смотри́те крі́ны, ка́кѡ растꙋ́тъ: не 
трꙋжда́ютсѧ, ни прѧдꙋ́тъ. глаго́лю же ва́мъ, ꙗ҆́кѡ ни 
соломѡ́нъ во все́й сла́вѣ свое́й ѡ҆блече́сѧ, ꙗ҆́кѡ 
є҆ди́нъ ѿ си́хъ.
</span>
<span type='verse' num='28'>
А҆́ще же травꙋ̀ на селѣ̀ дне́сь 
сꙋ́щꙋ, и҆ ѹ҆́трѣ въ пе́щь вме́щемꙋ, бг҃ъ та́кѡ ѡ҆дѣ́етъ, 
кольмѝ па́че ва́съ, маловѣ́ри;
</span>
<span type='verse' num='29'>
И҆ вы̀ не и҆щи́те что̀ 
ꙗ҆́сте, и҆лѝ что̀ пїе́те: и҆ не возноси́тесѧ.
</span>
<span type='verse' num='30'>
Всѣ́хъ 
бо си́хъ ꙗ҆зы́цы мі́ра сегѡ̀ и҆́щꙋтъ: ва́шъ же ѻ҆ц҃ъ 
вѣ́сть, ꙗ҆́кѡ тре́бꙋете си́хъ.
</span>
<span type='verse' num='31'>
Ѻ҆ба́че и҆щи́те 
црⷭ҇твїѧ бж҃їѧ, и҆ сїѧ̑ всѧ̑ приложа́тсѧ ва́мъ.

%&lt;Коне́цъ понедѣ́льникꙋ.%&gt;

%&lt;(заⷱ҇ ѯ҃з)%&gt;
</span>
<span type='verse' num='32'>
%&lt;*%&gt;{%&lt;Сꙋббѡ́та к҃и недѣ́ли: 
Р%&gt;ечѐ гдⷭ҇ь:%&lt;*%&gt;} %&lt;Н%&gt;е бо́йсѧ ма́лое ста́до: ꙗ҆́кѡ 
благоизво́ли ѻ҆ц҃ъ ва́шъ да́ти ва́мъ црⷭ҇тво.
</span>
<span type='verse' num='33'>

Продади́те и҆мѣ̑нїѧ ва́ша, и҆ дади́те ми́лѡстынѧ. 
сотвори́те себѣ̀ влага̑лища неветша́юща, сокро́вище 
неѡскꙋдѣ́емо на небесѣ́хъ: и҆дѣ́же та́ть не 
приближа́етсѧ, ни мо́ль растлѣва́етъ.
</span>
<span type='verse' num='34'>
И҆дѣ́же бо 
є҆́сть сокро́вище ва́ше, тꙋ̀ и҆ се́рдце ва́ше бꙋ́детъ.
</span>
<span type='verse' num='35'>

Да бꙋ́дꙋтъ чресла̀ ва́ша препоѧ́сана, и҆ свѣти́льницы 
горѧ́щїи:
</span>
<span type='verse' num='36'>
И҆ вы̀ подо́бни человѣ́кѡмъ ча́ющымъ гдⷭ҇а 
своегѡ̀, когда̀ возврати́тсѧ ѿ бра̑къ, да прише́дшꙋ и҆ 
толкнꙋ́вшꙋ, а҆́бїе ѿве́рзꙋтъ є҆мꙋ̀.
</span>
<span type='verse' num='37'>
Блаже́ни рабѝ 
ті́и, и҆̀хже прише́дъ гдⷭ҇ь ѡ҆брѧ́щетъ бдѧ́щѧ. а҆ми́нь 
глаго́лю ва́мъ, ꙗ҆́кѡ препоѧ́шетсѧ, и҆ посади́тъ и҆̀хъ: и҆ 
꙾минꙋ́въ꙾{꙾пристꙋпи́въ꙾} послꙋ́житъ и҆̀мъ.
</span>
<span type='verse' num='38'>
И҆ а҆́ще (л. 
рк҃г ѡ҆б.) прїи́детъ во вторꙋ́ю стра́жꙋ, лю́бо въ тре́тїю 
стра́жꙋ прїи́детъ, и҆ ѡ҆брѧ́щетъ и҆̀хъ та́кѡ: блаже́ни сꙋ́ть 
рабѝ ті́и.
</span>
<span type='verse' num='39'>
Се́ же вѣ́дите, ꙗ҆́кѡ а҆́ще бы вѣ́далъ 
господи́нъ хра́мины, въ кі́й ча́съ та́ть прїи́детъ, бдѣ́лъ 
ѹ҆́бѡ бы̀, и҆ не бы̀ да́лъ подкопа́ти до́мꙋ своегѡ̀.
</span>
<span type='verse' num='40'>
И҆ 
вы̀ ѹ҆́бѡ бꙋ́дите гото́ви: ꙗ҆́кѡ во́ньже ча́съ не мнитѐ, 
сн҃ъ человѣ́ческїй прїи́детъ.

%&lt;Коне́цъ сꙋббѡ́тѣ.%&gt;


</span>
<span type='verse' num='41'>
Рече́ же є҆мꙋ̀ пе́тръ: гдⷭ҇и, къ на́мъ ли при́тчꙋ 
сїю̀ глаго́леши, и҆лѝ ко всѣ́мъ;
</span>
<span type='verse' num='42'>
Рече́ же гдⷭ҇ь:

%&lt;(заⷱ҇ ѯ҃и)%&gt; %&lt;*%&gt;{%&lt;Вто́рникъ к҃є недѣ́ли: 
Р%&gt;ечѐ гдⷭ҇ь:%&lt;*%&gt;} %&lt;К%&gt;то̀ ѹ҆̀бо є҆́сть вѣ́рный 
строи́тель и҆ мꙋ́дрый, є҆го́же поста́витъ гдⷭ҇ь надⸯ 
че́лѧдїю свое́ю, даѧ́ти во вре́мѧ житомѣ́рїе;
</span>
<span type='verse' num='43'>
Блаже́нъ 
ра́бъ то́й, є҆го́же прише́дъ гдⷭ҇ь є҆гѡ̀ ѡ҆брѧ́щетъ 
творѧ́ща та́кѡ.
</span>
<span type='verse' num='44'>
Вои́стиннꙋ глаго́лю ва́мъ, ꙗ҆́кѡ надⸯ 
всѣ́мъ и҆мѣ́нїемъ свои́мъ поста́витъ є҆го̀.
</span>
<span type='verse' num='45'>
А҆́ще ли 
же рече́тъ ра́бъ то́й въ се́рдцы свое́мъ: косни́тъ 
господи́нъ мо́й прїитѝ, и҆ на́чнетъ би́ти рабы̑ и҆ рабы̑ни, 
ꙗ҆́сти же и҆ пи́ти, и҆ ѹ҆пива́тисѧ:
</span>
<span type='verse' num='46'>
Прїи́детъ 
господи́нъ раба̀ тогѡ̀ въ де́нь, во́ньже не ча́етъ, и҆ въ 
ча́съ во́ньже не вѣ́сть: и҆ проте́шетъ є҆го̀, и҆ ча́сть 
є҆гѡ̀ съ невѣ́рными положи́тъ.
</span>
<span type='verse' num='47'>
То́й же ра́бъ 
вѣ́дѣвый во́лю господи́на своегѡ̀, и҆ не ѹ҆гото́вавъ, ни 
сотвори́въ по во́ли є҆гѡ̀, бїе́нъ бꙋ́детъ мно́гѡ.
</span>
<span type='verse' num='48'>
Не 
вѣ́дѣвый же, сотвори́въ же достѡ́йнаѧ ра́намъ, бїе́нъ 
бꙋ́детъ ма́лѡ. (л. рк҃д)

%&lt;(заⷱ҇ ѯ҃ѳ)%&gt; %&lt;В%&gt;сѧ́комꙋ же,%&lt;*%&gt;{%&lt;Среда̀ к҃є 
недѣ́ли: Р%&gt;ечѐ гдⷭ҇ь: всѧ́комꙋ%&lt;*%&gt;} є҆мꙋ́же дано̀ 
бꙋ́детъ мно́гѡ, мно́гѡ взы́щетсѧ ѿ негѡ̀: и҆ є҆мꙋ́же 
преда́ша мно́жайше, мно́жайше ꙾про́сѧтъ꙾{꙾и҆стѧ́жꙋтъ꙾} ѿ 
негѡ̀.

%&lt;Коне́цъ вто́рникꙋ.%&gt;


</span>
<span type='verse' num='49'>
Ѻ҆гнѧ̀ прїидо́хъ воврещѝ на зе́млю, и҆ что̀ хощꙋ̀, 
а҆́ще ѹ҆жѐ возгорѣ́сѧ;
</span>
<span type='verse' num='50'>
Креще́нїемъ же и҆́мамъ 
крⷭ҇ти́тисѧ, и҆ ка́кѡ ѹ҆держꙋ́сѧ, до́ндеже сконча́ютсѧ; 

</span>
<span type='verse' num='51'>
Мните́ ли, ꙗ҆́кѡ ми́ра прїидо́хъ да́ти на зе́млю; нѝ, 
глаго́лю ва́мъ, но раздѣле́нїѧ.
</span>
<span type='verse' num='52'>
Бꙋ́дꙋтъ бо ѿсе́лѣ 
пѧ́ть во є҆ди́номъ домꙋ̀ раздѣле́ны: трїѐ на два̀, и҆ 
два̀ на трѝ.
</span>
<span type='verse' num='53'>
Раздѣли́тсѧ ѻ҆те́цъ на сы́на, и҆ сы́нъ 
на ѻ҆тца̀: ма́ти на дще́рь, и҆ дщѝ на ма́терь: свекры̀ на 
невѣ́стꙋ свою̀, и҆ невѣ́ста на свекро́вь свою̀.
</span>
<span type='verse' num='54'>

Глаго́лаше же и҆ наро́дѡмъ: є҆гда̀ ѹ҆́зрите ѻ҆́блакъ 
восходѧ́щъ ѿ за́пада, а҆́бїе глаго́лете: тꙋ́ча грѧде́тъ, 
и҆ быва́етъ та́кѡ.
</span>
<span type='verse' num='55'>
И҆ є҆гда̀ ю҆́гъ вѣ́ющъ, 
глаго́лете: зно́й бꙋ́детъ, и҆ быва́етъ.
</span>
<span type='verse' num='56'>
Лицемѣ́ри, 
лицѐ не́бꙋ и҆ землѝ вѣ́сте и҆скꙋша́ти: вре́мене же сегѡ̀ 
ка́кѡ не и҆скꙋша́ете;
</span>
<span type='verse' num='57'>
Что́ же и҆ ѡ҆ себѣ̀ не сꙋ́дите 
пра́ведное;
</span>
<span type='verse' num='58'>
Е҆гда́ бо грѧде́ши съ сопе́рникомъ твои́мъ 
ко кнѧ́зю, на пꙋтѝ *да́ждь дѣ́ланїе*{*потщи́сѧ*} и҆збы́ти 
ѿ негѡ̀: да не ка́кѡ привлече́тъ тебѐ къ сꙋдїѝ, и҆ 
сꙋдїѧ́ тѧ преда́стъ слꙋзѣ̀, и҆ слꙋга̀ всади́тъ тѧ̀ въ 
темни́цꙋ.
</span>
<span type='verse' num='59'>
Глаго́лю тебѣ̀: не и҆зы́деши ѿтꙋ́дꙋ, 
до́ндеже и҆ послѣ́днюю мѣ́дницꙋ возда́си.

%&lt;Коне́цъ средѣ̀.%&gt; (л. рк҃д ѡ҆б.)


</span>
<span type='chapter' num='13'>
%&lt;Глава̀ г҃і.%&gt;
</span>

<span type='prepend'>


%&lt;(заⷱ҇ ѻ҃)%&gt; [м҃з]
</span>
<span type='verse' num='1'>
%&lt;П%&gt;рїидо́ша же нѣ́цыи въ то̀ 
вре́мѧ,%&lt;*%&gt;{%&lt;Четверто́къ к҃є недѣ́ли: В%&gt;о вре́мѧ 
ѻ҆́но, прїидо́ша нѣ́цыи ко і҆и҃сови%&lt;*%&gt;} повѣ́дающе 
є҆мꙋ̀ ѡ҆ галїле́ехъ, и҆́хже кро́вь пїла́тъ смѣсѝ съ 
же́ртвами и҆́хъ.
</span>
<span type='verse' num='2'>
И҆ ѿвѣща́въ і҆и҃съ речѐ и҆̀мъ: 
мнитѐ ли, ꙗ҆́кѡ галїле́ане сі́и грѣ́шнѣйши па́че всѣ́хъ 
галїле́анъ бѧ́хꙋ, ꙗ҆́кѡ та́кѡ пострада́ша;
</span>
<span type='verse' num='3'>
Нѝ, глаго́лю 
ва́мъ: но а҆́ще не пока́етесѧ, всѝ та́кожде поги́бнете.
</span>
<span type='verse' num='4'>

И҆лѝ ѻ҆нѝ ѻ҆смьна́десѧте, на ни́хже падѐ сто́лпъ 
сїлѡа́мскїй, и҆ побѝ и҆̀хъ, мнитѐ ли, ꙗ҆́кѡ ті́и 
до́лжнѣйши бѧ́хꙋ па́че всѣ́хъ живꙋ́щихъ во і҆ерꙋсали́мѣ; 

</span>
<span type='verse' num='5'>
Нѝ, глаго́лю ва́мъ: но а҆́ще не пока́етесѧ, всѝ 
та́кожде поги́бнете.
</span>
<span type='verse' num='6'>
Глаго́лаше же сїю̀ при́тчꙋ: 
смоко́вницꙋ и҆мѧ́ше нѣ́кїй въ вїногра́дѣ свое́мъ 
всажденꙋ̀, и҆ прїи́де и҆щѧ̀ плода̀ на не́й, и҆ не ѡ҆брѣ́те. 

</span>
<span type='verse' num='7'>
Рече́ же къ вїнаре́ви: сѐ тре́тїе лѣ́то, ѿне́лиже 
прихождꙋ̀, и҆щѧ̀ плода̀ на смоко́вницѣ се́й, и҆ не 
ѡ҆брѣта́ю: посѣцы̀ ю҆̀ ѹ҆́бѡ, вскꙋ́ю и҆ зе́млю 
ѹ҆пражнѧ́етъ;
</span>
<span type='verse' num='8'>
Ѻ҆́нъ же ѿвѣща́въ, речѐ є҆мꙋ̀: 
гдⷭ҇и, ѡ҆ста́ви ю҆̀ и҆ сѐ лѣ́то, до́ндеже ѡ҆копа́ю 
ѻ҆́крестъ є҆ѧ̀, и҆ ѡ҆сы́плю гно́емъ.
</span>
<span type='verse' num='9'>
И҆ а҆́ще ѹ҆́бѡ 
сотвори́тъ пло́дъ: а҆́ще ли же нѝ, во грѧдꙋ́щее посѣче́ши 
ю҆̀.

%&lt;Коне́цъ четверткꙋ̀.%&gt;

%&lt;(заⷱ҇ ѻ҃а)%&gt; [м҃и]
</span>
<span type='verse' num='10'>
%&lt;Б%&gt;ѧ́ше же 
ѹ҆чѧ̀%&lt;**%&gt;{%&lt;Недѣ́лѧ к҃з: В%&gt;о вре́мѧ ѻ҆́но, бѣ̀ 
ѹ҆чѧ̀ і҆и҃съ%&lt;**%&gt;} на є҆ди́номъ ѿ со́нмищъ въ 
сꙋббѡ́тꙋ.
</span>
<span type='verse' num='11'>
И҆ сѐ жена̀ бѣ̀ и҆мꙋ́щи дꙋ́хъ недꙋ́женъ 
лѣ́тъ ѻ҆смьна́десѧть, и҆ бѣ̀ слꙋка̀: и҆ не могꙋ́щи (л. 
рк҃є) восклони́тисѧ ѿню́дъ.
</span>
<span type='verse' num='12'>
Ви́дѣвъ же ю҆̀ і҆и҃съ, 
пригласѝ, и҆ речѐ є҆́й: же́но, ѿпꙋщена̀ є҆сѝ ѿ 
недꙋ́га твоегѡ̀.
</span>
<span type='verse' num='13'>
И҆ возложѝ на ню̀ рꙋ́цѣ: и҆ а҆́бїе 
простре́сѧ, и҆ сла́влѧше бг҃а.
</span>
<span type='verse' num='14'>
Ѿвѣща́въ же 
старѣ́йшина собо́рꙋ, негодꙋ́ѧ, занѐ въ сꙋббѡ́тꙋ и҆сцѣлѝ 
ю҆̀ і҆и҃съ, глаго́лаше наро́дꙋ: ше́сть дні́й є҆́сть, въ 
нѧ́же досто́итъ дѣ́лати, въ ты́ѧ ѹ҆́бѡ приходѧ́ще 
цѣли́тесѧ, а҆ не въ де́нь сꙋббѡ́тный.
</span>
<span type='verse' num='15'>
Ѿвѣща́въ же 
ѹ҆́бѡ є҆мꙋ̀ гдⷭ҇ь, и҆ речѐ: лицемѣ́ре, ко́ждо ва́съ въ 
сꙋббѡ́тꙋ не ѿрѣша́етъ ли своегѡ̀ вола̀, и҆лѝ ѻ҆сла̀ ѿ 
ꙗ҆́слїй, и҆ ве́дъ напаѧ́етъ;
</span>
<span type='verse' num='16'>
Сїю́ же дще́рь а҆враа́млю 
сꙋ́щꙋ, ю҆́же свѧза̀ сатана̀ сѐ ѻ҆смоена́десѧте лѣ́то, не 
досто́ѧше ли разрѣши́тисѧ є҆́й ѿ ю҆́зы сеѧ̀ въ де́нь 
сꙋббѡ́тный;
</span>
<span type='verse' num='17'>
И҆ сїѧ̑ є҆мꙋ̀ глаго́лющꙋ, стыдѧ́хꙋсѧ всѝ 
противлѧ́ющїисѧ є҆мꙋ̀: и҆ всѝ лю́дїе ра́довахꙋсѧ ѡ҆ 
всѣ́хъ сла́вныхъ быва́ющихъ ѿ негѡ̀.

%&lt;Коне́цъ недѣ́ли.%&gt;

%&lt;(заⷱ҇ ѻ҃в)%&gt; [м҃ѳ]
</span>
<span type='verse' num='18'>
%&lt;Г%&gt;лаго́лаше 
же:%&lt;*%&gt;{%&lt;Сꙋббѡ́та к҃ѳ недѣ́ли: Р%&gt;ечѐ гдⷭ҇ь при́тчꙋ 
сїю̀:%&lt;* Сїе́ же и҆ предⸯ ржⷭ҇тво́мъ хрⷭ҇то́вымъ 
сꙋббѡ́та.%&gt;} комꙋ̀ подо́бно є҆́сть црⷭ҇твїе бж҃їе; и҆ комꙋ̀ 
ѹ҆подо́блю є҆̀;
</span>
<span type='verse' num='19'>
Подо́бно є҆́сть зе́рнꙋ горꙋ́шнꙋ, 
є҆́же прїе́мъ человѣ́къ вве́рже въ вертогра́дъ сво́й: и҆ 
возрастѐ, и҆ бы́сть дре́во ве́лїе, и҆ пти̑цы небє́сныѧ 
всели́шасѧ въ вѣ́твїѧ є҆гѡ̀.
</span>
<span type='verse' num='20'>
Па́ки речѐ: комꙋ̀ 
ѹ҆подо́блю црⷭ҇твїе бж҃їе;
</span>
<span type='verse' num='21'>
Подо́бно є҆́сть ква́сꙋ, 
є҆́же прїе́мши жена̀, скры̀ въ мꙋцѣ̀ са́та трѝ, до́ндеже 
вски́се всѐ.
</span>
<span type='verse' num='22'>
И҆ прохожда́ше сквозѣ̀ гра́ды и҆ вє́си 
ѹ҆чѧ̀, и҆ ше́ствїе (л. рк҃є ѡ҆б.) творѧ̀ во і҆ерꙋсали́мъ. 
[н҃]
</span>
<span type='verse' num='23'>
Рече́ же нѣ́кїй є҆мꙋ̀: гдⷭ҇и, а҆́ще ма́лѡ є҆́сть 
спаса́ющихсѧ; ѻ҆́нъ же речѐ къ ни́мъ:
</span>
<span type='verse' num='24'>
Подвиза́йтесѧ 
вни́ти сквозѣ̀ тѣ́снаѧ врата̀: ꙗ҆́кѡ мно́зи, глаго́лю 
ва́мъ, взы́щꙋтъ вни́ти, и҆ не возмо́гꙋтъ.
</span>
<span type='verse' num='25'>
Ѿне́лиже 
воста́нетъ до́мꙋ влⷣка, и҆ затвори́тъ двє́ри, и҆ на́чнете 
внѣ̀ стоѧ́ти, и҆ ѹ҆дарѧ́ти въ двє́ри, глаго́люще: гдⷭ҇и, 
гдⷭ҇и, ѿве́рзи на́мъ. и҆ ѿвѣща́въ рече́тъ ва́мъ: не 
вѣ́мъ ва́съ, ѿкꙋ́дꙋ є҆стѐ.
</span>
<span type='verse' num='26'>
Тогда̀ на́чнете 
глаго́лати: ꙗ҆до́хомъ предⸯ тобо́ю и҆ пи́хомъ, и҆ на 
распꙋ́тїѧхъ на́шихъ ѹ҆чи́лъ є҆сѝ.
</span>
<span type='verse' num='27'>
И҆ рече́тъ, 
глаго́лю ва́мъ: не вѣ́мъ ва́съ, ѿкꙋ́дꙋ є҆стѐ, 
ѿстꙋпи́те ѿ менѐ всѝ дѣ́лателїе непра́вды.
</span>
<span type='verse' num='28'>
Тꙋ̀ 
бꙋ́детъ пла́чь и҆ скре́жетъ зꙋбѡ́мъ: є҆гда̀ ѹ҆́зрите 
а҆враа́ма, и҆ і҆саа́ка, и҆ і҆а́кѡва, и҆ всѧ̀ проро́ки во 
црⷭ҇твїи бж҃їи, ва́съ же и҆згони́мыхъ во́нъ.
</span>
<span type='verse' num='29'>
И҆ 
прїи́дꙋтъ ѿ востѡ́къ, и҆ за̑падъ, и҆ сѣ́вера, и҆ ю҆́га, 
и҆ во́злѧгꙋтъ въ црⷭ҇твїи бж҃їи.

%&lt;Коне́цъ сꙋббѡ́тамъ.%&gt;


</span>
<span type='verse' num='30'>
И҆ сѐ сꙋ́ть послѣ́днїи, и҆̀же бꙋ́дꙋтъ пе́рви: и҆ 
сꙋ́ть пе́рвїи, и҆̀же бꙋ́дꙋтъ послѣ́дни.

%&lt;(заⷱ҇ ѻ҃г)%&gt; [н҃а]
</span>
<span type='verse' num='31'>
%&lt;В%&gt;ъ то́й де́нь 
пристꙋпи́ша%&lt;*%&gt;{%&lt;Пѧто́къ к҃є недѣ́ли: В%&gt;о вре́мѧ 
ѻ҆́но, пристꙋпи́ша ко і҆и҃сꙋ%&lt;*%&gt;} нѣ́цыи ѿ фарїсє́й, 
глаго́люще є҆мꙋ̀: и҆зы́ди, и҆ и҆дѝ ѿсю́дꙋ, ꙗ҆́кѡ 
и҆́рѡдъ хо́щетъ тѧ̀ ѹ҆би́ти.
</span>
<span type='verse' num='32'>
И҆ речѐ и҆̀мъ: ше́дше 
рцы́те ли́сꙋ томꙋ̀, сѐ и҆згоню̀ бѣ́сы, и҆ и҆сцѣлє́нїѧ 
творю̀ дне́сь и҆ ѹ҆́трѣ, и҆ въ тре́тїй сконча́ю.
</span>
<span type='verse' num='33'>

Ѻ҆ба́че подоба́етъ мѝ дне́сь и҆ ѹ҆́трѣ, и҆ въ бли́жнїй 
и҆тѝ, ꙗ҆́кѡ (л. рк҃ѕ) не возмо́жно є҆́сть проро́кꙋ 
поги́бнꙋти кромѣ̀ і҆ерꙋсали́ма.
</span>
<span type='verse' num='34'>
I҆ерꙋсали́ме 
і҆ерꙋсали́ме, и҆зби́вый проро́ки, и҆ ка́менїемъ побива́ѧ 
пѡ́сланныѧ къ тебѣ̀: колькра́ты восхотѣ́хъ собра́ти ча̑да 
твоѧ̀, ꙗ҆́коже ко́кошъ гнѣздо̀ своѐ подⸯ крилѣ̀, и҆ не 
восхотѣ́сте!
</span>
<span type='verse' num='35'>
Сѐ ѡ҆ставлѧ́етсѧ ва́мъ до́мъ ва́шъ 
пꙋ́стъ. глаго́лю же ва́мъ, ꙗ҆́кѡ не и҆́мате менѐ ви́дѣти, 
до́ндеже прїи́детъ, є҆гда̀ рече́те: бл҃гослове́нъ грѧды́й 
во и҆́мѧ гдⷭ҇не.

%&lt;Коне́цъ пѧткꙋ̀.%&gt;


</span>
<span type='chapter' num='14'>
%&lt;Глава̀ д҃і.%&gt;
</span>

<span type='prepend'>


%&lt;(заⷱ҇ ѻ҃д)%&gt; [н҃в]
</span>
<span type='verse' num='1'>
%&lt;И҆%&gt; бы́сть є҆гда̀ вни́ти 
є҆мꙋ̀%&lt;*%&gt;{%&lt;Сꙋббѡ́та л҃ недѣ́ли: В%&gt;о вре́мѧ ѻ҆́но, 
вни́де і҆и҃съ%&lt;*%&gt;} въ до́мъ нѣ́коегѡ кнѧ́зѧ фарїсе́йска, 
въ сꙋббѡ́тꙋ хлѣ́бъ ꙗ҆́сти: и҆ ті́и бѧ́хꙋ назира́юще 
є҆го̀.
</span>
<span type='verse' num='2'>
И҆ сѐ человѣ́къ нѣ́кїй, и҆мы́й водны́й трꙋ́дъ, 
бѣ̀ предⸯ ни́мъ.
</span>
<span type='verse' num='3'>
И҆ ѿвѣща́въ і҆и҃съ речѐ къ 
зако́нникѡмъ и҆ фарїсе́ѡмъ, глаго́лѧ: а҆́ще досто́итъ въ 
сꙋббѡ́тꙋ цѣли́ти;
</span>
<span type='verse' num='4'>
Ѻ҆ни́ же ѹ҆молча́ша: и҆ прїе́мъ 
и҆сцѣлѝ є҆го̀, и҆ ѿпꙋстѝ.
</span>
<span type='verse' num='5'>
И҆ ѿвѣща́въ къ ни́мъ, 
речѐ: кото́рагѡ ѿ ва́съ ѻ҆се́лъ, и҆лѝ во́лъ, въ 
стꙋдене́цъ впаде́тъ, и҆ не а҆́бїе ли и҆сто́ргнетъ є҆го̀ въ 
де́нь сꙋббѡ́тный;
</span>
<span type='verse' num='6'>
И҆ не возмого́ша ѿвѣща́ти є҆мꙋ̀ къ 
си̑мъ. [н҃г]
</span>
<span type='verse' num='7'>
Глаго́лаше же къ зва́ннымъ при́тчꙋ, 
꙾ѡ҆бдержѧ̀꙾{꙾внима́ѧ꙾}, ка́кѡ предсѣда̑нїѧ и҆збира́хꙋ, 
глаго́лѧ къ ни́мъ:
</span>
<span type='verse' num='8'>
Е҆гда̀ зва́нъ бꙋ́деши ки́мъ на 
бра́къ, не сѧ́ди на пре́днѣмъ мѣ́стѣ: є҆да̀ кто̀ 
честнѣ́е тебѐ бꙋ́детъ зва́нныхъ:
</span>
<span type='verse' num='9'>
И҆ прише́дъ и҆́же 
тебѐ зва́вый и҆ ѻ҆́наго, рече́тъ тѝ: да́ждь семꙋ̀ (л. 
рк҃ѕ ѡ҆б.) мѣ́сто: и҆ тогда̀ на́чнеши со стꙋдо́мъ 
послѣ́днее мѣ́сто держа́ти.
</span>
<span type='verse' num='10'>
Но є҆гда̀ зва́нъ бꙋ́деши, 
ше́дъ сѧ́ди на послѣ́днѣмъ мѣ́стѣ: да є҆гда̀ прїи́детъ 
зва́вый тѧ̀, рече́тъ тѝ: дрꙋ́же, посѧ́ди вы́ше: тогда̀ 
бꙋ́детъ тѝ сла́ва предⸯ зва́нными съ тобо́ю.
</span>
<span type='verse' num='11'>
Ꙗ҆́кѡ 
всѧ́къ возносѧ́йсѧ, смири́тсѧ: и҆ смирѧ́ѧйсѧ, вознесе́тсѧ.

%&lt;Коне́цъ сꙋббѡ́тѣ.%&gt;

%&lt;(заⷱ҇ ѻ҃є)%&gt;
</span>
<span type='verse' num='12'>
%&lt;Г%&gt;лаго́лаше же 
и҆%&lt;*%&gt;{%&lt;Понедѣ́льникъ к҃ѕ недѣ́ли: В%&gt;о вре́мѧ ѻ҆́но, 
вни́де і҆и҃съ въ до́мъ нѣ́коегѡ кнѧ́зѧ фарїсе́йска въ де́нь 
сꙋббѡ́тный снѣ́сти хлѣ́бъ, и҆ глаго́лаше%&lt;*%&gt;} ко 
зва́вшемꙋ є҆го̀: є҆гда̀ сотвори́ши ѻ҆бѣ́дъ, и҆лѝ 
ве́черю, не зовѝ дрꙋгѡ́въ твои́хъ, ни бра́тїи твоеѧ̀, ни 
срѡ́дникъ твои́хъ, ни сосѣ̑дъ бога́тыхъ: є҆да̀ когда̀ и҆ 
ті́и тѧ̀ та́кожде воззовꙋ́тъ, и҆ бꙋ́детъ тѝ воздаѧ́нїе. 

</span>
<span type='verse' num='13'>
Но є҆гда̀ твори́ши пи́ръ, зовѝ ни́щыѧ, маломѡ́щи, 
хрѡ́мыѧ, слѣпы̑ѧ:
</span>
<span type='verse' num='14'>
И҆ блаже́нъ бꙋ́деши, ꙗ҆́кѡ не 
и҆́мꙋтъ тѝ что̀ возда́ти: возда́стъ же ти сѧ въ 
воскреше́нїе пра́ведныхъ.
</span>
<span type='verse' num='15'>
Слы́шавъ же нѣ́кїй ѿ 
возлежа́щихъ съ ни́мъ сїѧ̑, речѐ є҆мꙋ̀: блаже́нъ, и҆́же 
снѣ́сть ѻ҆бѣ́дъ въ црⷭ҇твїи бж҃їи.

%&lt;Коне́цъ понедѣ́льникꙋ.%&gt;

%&lt;(заⷱ҇ ѻ҃ѕ)%&gt; [н҃д]
</span>
<span type='verse' num='16'>
%&lt;Ѻ҆́%&gt;нъ же речѐ 
є҆мꙋ̀:%&lt;**%&gt;{%&lt;Недѣ́лѧ к҃и: Р%&gt;ечѐ гдⷭ҇ь при́тчꙋ 
сїю̀:%&lt;** Сїе́ же и҆ въ недѣ́лю пра́ѻтцєвъ.%&gt;} человѣ́къ 
нѣ́кїй сотворѝ ве́черю ве́лїю, и҆ зва̀ мнѡ́ги.
</span>
<span type='verse' num='17'>
И҆ 
посла̀ раба̀ своего̀ въ го́дъ ве́чери, рещѝ зва̑ннымъ: 
грѧди́те, ꙗ҆́кѡ ѹ҆жѐ готѡ́ва (л. рк҃з) сꙋ́ть всѧ̑.
</span>
<span type='verse' num='18'>

И҆ нача́ша вкꙋ́пѣ ѿрица́тисѧ всѝ. пе́рвый речѐ є҆мꙋ̀: 
село̀ кꙋпи́хъ, и҆ и҆́мамъ нꙋ́ждꙋ и҆зы́ти, и҆ ви́дѣти є҆̀: 
молю́ ти сѧ, и҆мѣ́й мѧ̀ ѿрече́на.
</span>
<span type='verse' num='19'>
И҆ дрꙋгі́й речѐ: 
сꙋпрꙋ̑гъ воло́вныхъ кꙋпи́хъ пѧ́ть, и҆ грѧдꙋ̀ и҆скꙋси́ти 
и҆̀хъ: молю́ тѧ, и҆мѣ́й мѧ̀ ѿрече́на.
</span>
<span type='verse' num='20'>
И҆ дрꙋгі́й 
речѐ: женꙋ̀ поѧ́хъ, и҆ сегѡ̀ ра́ди не могꙋ̀ прїитѝ.
</span>
<span type='verse' num='21'>
И҆ 
прише́дъ ра́бъ то́й, повѣ́да господи́нꙋ своемꙋ̀ сїѧ̑. 
тогда̀ разгнѣ́вавсѧ до́мꙋ влады́ка, речѐ рабꙋ̀ своемꙋ̀: 
и҆зы́ди ско́рѡ на распꙋ̑тїѧ и҆ стѡ́гны гра́да, и҆ ни́щыѧ, и҆ 
бѣ̑дныѧ, и҆ слѣпы̑ѧ, и҆ хрѡ́мыѧ введѝ сѣ́мѡ.
</span>
<span type='verse' num='22'>
И҆ 
речѐ ра́бъ: гдⷭ҇и, бы́сть ꙗ҆́коже повелѣ̀, и҆ є҆щѐ 
мѣ́сто є҆́сть.
</span>
<span type='verse' num='23'>
И҆ речѐ господи́нъ къ рабꙋ̀: и҆зы́ди 
на пꙋти̑ и҆ халꙋ̑ги, и҆ ѹ҆бѣдѝ вни́ти, да напо́лнитсѧ 
до́мъ мо́й.
</span>
<span type='verse' num='24'>
Глаго́лю бо ва́мъ: ꙗ҆́кѡ ни є҆ди́нъ мꙋже́й 
тѣ́хъ зва́нныхъ вкꙋ́ситъ моеѧ̀ ве́чери: мно́зи бо сꙋ́ть 
зва́ни, ма́лѡ же и҆збра́нныхъ.

%&lt;Коне́цъ недѣ́ли.%&gt;

%&lt;(заⷱ҇ ѻ҃з)%&gt;
</span>
<span type='verse' num='25'>
%&lt;И҆%&gt;дѧ́хꙋ же съ 
ни́мъ%&lt;*%&gt;{%&lt;Вто́рникъ к҃ѕ недѣ́ли: В%&gt;о вре́мѧ ѻ҆́но, 
и҆дѧ́хꙋ со і҆и҃сомъ%&lt;*%&gt;} наро́ди мно́зи, и҆ ѡ҆бра́щсѧ речѐ 
къ ни́мъ:
</span>
<span type='verse' num='26'>
А҆́ще кто̀ грѧде́тъ ко мнѣ̀, и҆ не 
возненави́дитъ ѻ҆тца̀ своего̀, и҆ ма́терь, и҆ женꙋ̀, и҆ 
ча̑дъ, и҆ бра́тїю, и҆ се́стръ, є҆ще́ же и҆ дꙋ́шꙋ свою̀, не 
мо́жетъ мо́й бы́ти ѹ҆чени́къ.
</span>
<span type='verse' num='27'>
И҆ и҆́же не но́ситъ 
крⷭ҇та̀ своегѡ̀, и҆ въ слѣ́дъ менѐ грѧде́тъ, не мо́жетъ 
мо́й бы́ти ѹ҆чени́къ. [н҃є]
</span>
<span type='verse' num='28'>
Кто́ бо ѿ ва́съ, хотѧ́й 
сто́лпъ созда́ти, не пре́жде ли сѣ́дъ разчте́тъ и҆мѣ́нїе, 
а҆́ще и҆́мать є҆́же є҆́сть на соверше́нїе:
</span>
<span type='verse' num='29'>
Да не 
когда̀ (л. рк҃з ѡ҆б.) положи́тъ ѡ҆снова́нїе, и҆ не 
возмо́жетъ соверши́ти, всѝ ви́дѧщїи начнꙋ́тъ рꙋга́тисѧ 
є҆мꙋ̀,
</span>
<span type='verse' num='30'>
Глаго́люще: ꙗ҆́кѡ се́й человѣ́къ нача́тъ 
зда́ти, и҆ не мо́же соверши́ти.
</span>
<span type='verse' num='31'>
И҆лѝ кі́й ца́рь и҆ды́й 
ко и҆но́мꙋ царю̀ сни́тисѧ съ ни́мъ на бра́нь, не сѣ́дъ ли 
пре́жде совѣщава́етъ, а҆́ще си́ленъ є҆́сть срѣ́стисѧ съ 
десѧтїю̀ ты́сѧщъ, грѧдꙋ́щаго со двѣма́десѧтма ты́сѧщама 
на́нь;
</span>
<span type='verse' num='32'>
А҆́ще ли же нѝ, є҆щѐ дале́че є҆мꙋ̀ сꙋ́щꙋ, 
моле́нїе посла́въ, мо́литсѧ ѡ҆ смире́нїи.
</span>
<span type='verse' num='33'>
Та́кѡ ѹ҆́бѡ 
всѧ́къ ѿ ва́съ, и҆́же не ѿрече́тсѧ всегѡ̀ своегѡ̀ 
и҆мѣ́нїѧ, не мо́жетъ бы́ти мо́й ѹ҆чени́къ.
</span>
<span type='verse' num='34'>
Добро̀ 
є҆́сть со́ль: а҆́ще же со́ль ѡ҆бꙋѧ́етъ, въ че́мъ 
ѡ҆соли́тсѧ;
</span>
<span type='verse' num='35'>
Ни въ землѝ, ни въ гно́и тре́бꙋетъ: во́нъ 
и҆зсы́плютъ ю҆̀. и҆мѣ́ѧй ѹ҆́ши слы́шати, да слы́шитъ.

%&lt;Коне́цъ вто́рникꙋ.%&gt;


</span>
<span type='chapter' num='15'>
%&lt;Глава̀ є҃і.%&gt;
</span>

<span type='prepend'>


%&lt;(заⷱ҇ ѻ҃и)%&gt;
</span>
<span type='verse' num='1'>
%&lt;Б%&gt;ѧ́хꙋ же приближа́ющесѧ 
є҆мꙋ̀%&lt;*%&gt;{%&lt;Среда̀ к҃ѕ, недѣ́ли: В%&gt;о вре́мѧ ѻ҆́но, 
бѧ́хꙋ приближа́ющесѧ і҆и҃сꙋ%&lt;*%&gt;} всѝ мытарі́е и҆ 
грѣ́шницы, послꙋ́шати є҆гѡ̀.
</span>
<span type='verse' num='2'>
И҆ ропта́хꙋ фарїсе́є и҆ 
кни́жницы, глаго́люще: ꙗ҆́кѡ се́й грѣ́шники прїе́млетъ, и҆ 
съ ни́ми ꙗ҆́стъ. [н҃ѕ]
</span>
<span type='verse' num='3'>
Рече́ же къ ни́мъ при́тчꙋ сїю̀, 
глаго́лѧ:
</span>
<span type='verse' num='4'>
Кі́й человѣ́къ ѿ ва́съ и҆мы́й сто̀ ѻ҆ве́цъ, 
и҆ погꙋ́бль є҆ди́нꙋ ѿ ни́хъ, не ѡ҆ста́витъ ли 
девѧти́десѧтъ и҆ девѧтѝ въ пꙋсты́ни, и҆ и҆́детъ въ слѣ́дъ 
поги́бшїѧ, до́ндеже ѡ҆брѧ́щетъ ю҆̀;
</span>
<span type='verse' num='5'>
И҆ ѡ҆брѣ́тъ, 
возлага́етъ на ра́мѣ своѝ ра́дꙋѧсѧ.
</span>
<span type='verse' num='6'>
И҆ прише́дъ въ 
до́мъ, созыва́етъ дрꙋ́ги и҆ сосѣ́ды, (л. рк҃и) глаго́лѧ 
и҆̀мъ: ра́дꙋйтесѧ со мно́ю, ꙗ҆́кѡ ѡ҆брѣто́хъ ѻ҆вцꙋ̀ мою̀ 
поги́бшꙋю.
</span>
<span type='verse' num='7'>
Глаго́лю ва́мъ: ꙗ҆́кѡ та́кѡ ра́дость бꙋ́детъ 
на небесѝ ѡ҆ є҆ди́номъ грѣ́шницѣ ка́ющемсѧ, не́жели ѡ҆ 
девѧти́десѧтихъ и҆ девѧтѝ пра́вєдникъ, и҆̀же не тре́бꙋютъ 
покаѧ́нїѧ.
</span>
<span type='verse' num='8'>
И҆лѝ ка́ѧ жена̀ и҆мꙋ́щи де́сѧть дра́хмъ, 
а҆́ще погꙋби́тъ дра́хмꙋ є҆ди́нꙋ, не вжига́етъ ли 
свѣти́льника, и҆ помете́тъ хра́минꙋ, и҆ и҆́щетъ прилѣ́жнѡ, 
до́ндеже ѡ҆брѧ́щетъ;
</span>
<span type='verse' num='9'>
И҆ ѡ҆брѣ́тши, созыва́етъ дрꙋги̑ни 
и҆ сосѣ́ды, глаго́лющи: ра́дꙋйтесѧ со мно́ю, ꙗ҆́кѡ 
ѡ҆брѣто́хъ дра́хмꙋ поги́бшꙋю.
</span>
<span type='verse' num='10'>
Та́кѡ, глаго́лю ва́мъ, 
ра́дость быва́етъ предⸯ а҆́гг҃лы бж҃їими ѡ҆ є҆ди́номъ 
грѣ́шницѣ ка́ющемсѧ.

%&lt;Коне́цъ средѣ̀.%&gt;

%&lt;(заⷱ҇ ѻ҃ѳ)%&gt; [н҃з]
</span>
<span type='verse' num='11'>
%&lt;Р%&gt;ече́ же:%&lt;*%&gt;{%&lt;Недѣ́лѧ 
л҃д ѡ҆ блꙋ́днѣмъ: Р%&gt;ечѐ гдⷭ҇ь при́тчꙋ сїю̀:%&lt;*%&gt;} 
человѣ́къ нѣ́кїй и҆мѣ̀ два̀ сы́на.
</span>
<span type='verse' num='12'>
И҆ речѐ 
ю҆нѣ́йшїй ꙾є҆ю̀꙾{꙾ѿ ни́хъ꙾} ѻ҆тцꙋ̀: ѻ҆́тче, да́ждь мѝ 
досто́йнꙋю ча́сть и҆мѣ́нїѧ. и҆ раздѣлѝ и҆́ма и҆мѣ́нїе. 

</span>
<span type='verse' num='13'>
И҆ не по мно́зѣхъ дне́хъ собра́въ всѐ мні́й сы́нъ, 
ѿи́де на странꙋ̀ дале́че, и҆ тꙋ̀ расточѝ и҆мѣ́нїе своѐ, 
живы́й блꙋ́днѡ.
</span>
<span type='verse' num='14'>
И҆зжи́вшꙋ же є҆мꙋ̀ всѐ, бы́сть гла́дъ 
крѣ́покъ на странѣ̀ то́й: и҆ то́й нача́тъ лиша́тисѧ.
</span>
<span type='verse' num='15'>

И҆ ше́дъ прилѣпи́сѧ є҆ди́номꙋ ѿ жи́тєль тоѧ̀ страны̀: 
и҆ посла̀ є҆го̀ на сє́ла своѧ̀ пастѝ свинїѧ̑.
</span>
<span type='verse' num='16'>
И҆ 
жела́ше насы́тити чре́во своѐ ѿ рожє́цъ, ꙗ҆̀же ꙗ҆дѧ́хꙋ 
свинїѧ̑: и҆ никто́же даѧ́ше є҆мꙋ̀.
</span>
<span type='verse' num='17'>
Въ себе́ же 
прише́дъ, речѐ: коли́кѡ нае́мникѡмъ ѻ҆тца̀ моегѡ̀ 
и҆збыва́ютъ (л. рк҃и ѡ҆б.) хлѣ́бы, а҆́зъ же гла́домъ 
ги́блю.
</span>
<span type='verse' num='18'>
Воста́въ и҆дꙋ̀ ко ѻ҆тцꙋ̀ моемꙋ̀, и҆ рекꙋ̀ 
є҆мꙋ̀: ѻ҆́тче согрѣши́хъ на не́бо, и҆ предⸯ тобо́ю,
</span>
<span type='verse' num='19'>

И҆ ѹ҆жѐ нѣ́смь досто́инъ нарещи́сѧ сы́нъ тво́й: сотвори́ 
мѧ ꙗ҆́кѡ є҆ди́наго ѿ нає́мникъ твои́хъ.
</span>
<span type='verse' num='20'>
И҆ воста́въ 
и҆́де ко ѻ҆тцꙋ̀ своемꙋ̀. є҆ще́ же є҆мꙋ̀ дале́че сꙋ́щꙋ, 
ѹ҆зрѣ̀ є҆го̀ ѻ҆те́цъ є҆гѡ̀, и҆ ми́лъ є҆мꙋ̀ бы́сть: и҆ 
те́къ нападѐ на вы́ю є҆гѡ̀, и҆ ѡ҆блобыза̀ є҆го̀.
</span>
<span type='verse' num='21'>

Рече́ же є҆мꙋ̀ сы́нъ: ѻ҆́тче, согрѣши́хъ на не́бо, и҆ 
предⸯ тобо́ю, и҆ ѹ҆жѐ нѣ́смь досто́инъ нарещи́сѧ сы́нъ 
тво́й.
</span>
<span type='verse' num='22'>
Рече́ же ѻ҆те́цъ къ рабѡ́мъ свои́мъ: и҆знеси́те 
ѻ҆де́ждꙋ пе́рвꙋю, и҆ ѡ҆блецы́те є҆го̀, и҆ дади́те 
пе́рстень на рꙋ́кꙋ є҆гѡ̀, и҆ сапогѝ на но́зѣ:
</span>
<span type='verse' num='23'>
И҆ 
приве́дше теле́цъ ѹ҆питѣ́нный, заколи́те, и҆ ꙗ҆́дше 
весели́мсѧ.
</span>
<span type='verse' num='24'>
Ꙗ҆́кѡ сы́нъ мо́й се́й ме́ртвъ бѣ̀, и҆ 
ѡ҆живѐ: и҆ и҆зги́блъ бѣ̀, и҆ ѡ҆брѣ́тесѧ. и҆ нача́ша 
весели́тисѧ.
</span>
<span type='verse' num='25'>
Бѣ́ же сы́нъ є҆гѡ̀ ста́рѣй на селѣ̀: 
и҆ ꙗ҆́кѡ грѧды́й прибли́жисѧ къ до́мꙋ, слы́ша пѣ́нїе и҆ 
ли́ки.
</span>
<span type='verse' num='26'>
И҆ призва́въ є҆ди́наго ѿ ѻ҆́трѡкъ, 
вопроша́ше: что̀ ѹ҆́бѡ сїѧ̑ сꙋ́ть;
</span>
<span type='verse' num='27'>
Ѻ҆́нъ же речѐ 
є҆мꙋ̀: ꙗ҆́кѡ бра́тъ тво́й прїи́де, и҆ закла̀ ѻ҆те́цъ 
тво́й теле́цъ ѹ҆питѣ́нный, ꙗ҆́кѡ здра́ва є҆го̀ прїѧ́тъ. 

</span>
<span type='verse' num='28'>
Разгнѣ́вавсѧ же и҆ не хотѧ́ше вни́ти. ѻ҆те́цъ же 
є҆гѡ̀ и҆зше́дъ, молѧ́ше є҆го̀.
</span>
<span type='verse' num='29'>
Ѻ҆́нъ же ѿвѣща́въ, 
речѐ ѻ҆тцꙋ̀: сѐ толи́кѡ лѣ́тъ рабо́таю тебѣ̀, и҆ 
николи́же за́пѡвѣди твоѧ̀ престꙋпи́хъ, и҆ мнѣ̀ николи́же 
да́лъ є҆сѝ козлѧ́те, да со дрꙋ́ги свои́ми возвесели́лсѧ 
бы́хъ.
</span>
<span type='verse' num='30'>
Е҆гда́ же сы́нъ тво́й се́й, и҆зⸯѣды́й твоѐ 
и҆мѣ́нїе съ любодѣ́йцами, прїи́де, закла̀ є҆мꙋ̀ теле́цъ 
пито́мый.
</span>
<span type='verse' num='31'>
Ѻ҆́нъ же речѐ є҆мꙋ̀: ча́до, ты̀ всегда̀ со 
мно́ю є҆сѝ, и҆ всѧ̑ моѧ̑ твоѧ̑ (л. рк҃ѳ) сꙋ́ть.
</span>
<span type='verse' num='32'>

Возвесели́ти же сѧ и҆ возра́довати подоба́ше, ꙗ҆́кѡ бра́тъ 
тво́й се́й ме́ртвъ бѣ̀ и҆ ѡ҆живѐ: и҆ и҆зги́блъ бѣ̀, и҆ 
ѡ҆брѣ́тесѧ.

%&lt;Коне́цъ недѣ́ли.%&gt;


</span>
<span type='chapter' num='16'>
%&lt;Глава̀ ѕ҃і.%&gt;
</span>

<span type='prepend'>


%&lt;(заⷱ҇ п҃)%&gt; [н҃и]
</span>
<span type='verse' num='1'>
%&lt;Г%&gt;лаго́лаше же ко 
ѹ҆ченикѡ́мъ свои́мъ:%&lt;*%&gt;{%&lt;Четверто́къ к҃ѕ недѣ́ли: 
Р%&gt;ечѐ гдⷭ҇ь при́тчꙋ сїю̀:%&lt;*%&gt;} чл҃вѣ́къ нѣ́кїй бѣ̀ 
бога́тъ, и҆́же и҆мѧ́ше приста́вника: и҆ то́й ѡ҆клевета́нъ 
бы́сть къ немꙋ̀, ꙗ҆́кѡ расточа́етъ и҆мѣ̑нїѧ є҆гѡ̀.
</span>
<span type='verse' num='2'>
И҆ 
пригласи́въ є҆го̀, речѐ є҆мꙋ̀: что̀ сѐ слы́шꙋ ѡ҆ тебѣ̀; 
возда́ждь ѿвѣ́тъ ѡ҆ приставле́нїи домо́внѣмъ: не 
возмо́жеши бо ктомꙋ̀ до́мꙋ стро́ити.
</span>
<span type='verse' num='3'>
Рече́ же въ себѣ̀ 
приста́вникъ до́мꙋ: что̀ сотворю̀, ꙗ҆́кѡ гдⷭ҇ь мо́й 
ѿе́млетъ строе́нїе до́мꙋ ѿ менѐ; копа́ти не могꙋ̀, 
проси́ти стыжꙋ́сѧ.
</span>
<span type='verse' num='4'>
Разꙋмѣ́хъ, что̀ сотворю̀: да є҆гда̀ 
ѿста́вленъ бꙋ́дꙋ ѿ строе́нїѧ до́мꙋ, прїи́мꙋтъ мѧ̀ въ 
до́мы своѧ̀.
</span>
<span type='verse' num='5'>
И҆ призва́въ є҆ди́наго кого́ждо дѡ́лжникъ 
гдⷭ҇и́на своегѡ̀, глаго́лаше пе́рвомꙋ: коли́цѣмъ до́лженъ 
є҆сѝ гдⷭ҇и́нꙋ моемꙋ̀;
</span>
<span type='verse' num='6'>
Ѻ҆́нъ же речѐ: сто̀ ꙾мѣ́ръ꙾{въ 
гре́ч. ꙾ва́тосъ꙾} ма́сла. и҆ речѐ є҆мꙋ̀: прїимѝ писа́нїе 
твоѐ, и҆ сѣ́дъ ско́рѡ напишѝ пѧтьдесѧ́тъ.
</span>
<span type='verse' num='7'>
Пото́мъ же 
речѐ дрꙋго́мꙋ: ты́ же коли́цѣмъ до́лженъ є҆сѝ; ѻ҆́нъ же 
речѐ: сто̀ мѣ́ръ пшени́цы. и҆ глаго́ла є҆мꙋ̀: прїимѝ 
писа́нїе твоѐ, и҆ напишѝ ѻ҆́смьдесѧтъ.
</span>
<span type='verse' num='8'>
И҆ похвалѝ 
гдⷭ҇ь до́мꙋ строи́телѧ непра́веднаго, ꙗ҆́кѡ мꙋ́дрѣ 
сотворѝ. ꙗ҆́кѡ сы́нове вѣ́ка сегѡ̀ мꙋдрѣ́йши, па́че 
сынѡ́въ свѣ́та въ (л. рк҃ѳ ѡ҆б.) ро́дѣ свое́мъ сꙋ́ть.
</span>
<span type='verse' num='9'>

И҆ а҆́зъ ва́мъ глаго́лю: сотвори́те себѣ̀ дрꙋ́ги ѿ 
мамѡ́ны непра́вды, да є҆гда̀ ѡ҆скꙋдѣ́ете, прїи́мꙋтъ вы̀ въ 
вѣ́чныѧ кро́вы.

%&lt;Коне́цъ четверткꙋ̀.%&gt;

%&lt;(заⷱ҇ п҃а)%&gt;
</span>
<span type='verse' num='10'>
%&lt;*%&gt;{%&lt;Сꙋббѡ́та л҃а недѣ́ли: 
Р%&gt;ечѐ гдⷭ҇ь:%&lt;*%&gt;} %&lt;В%&gt;ѣ́рный въ ма́лѣ, и҆ во мно́зѣ 
вѣ́ренъ є҆́сть: и҆ непра́ведный въ ма́лѣ, и҆ во мно́зѣ 
непра́веденъ є҆́сть.
</span>
<span type='verse' num='11'>
А҆́ще ѹ҆́бѡ въ непра́веднѣмъ 
и҆мѣ́нїи вѣ́рни не бы́сте, во и҆́стиннѣмъ кто̀ ва́мъ 
вѣ́рꙋ и҆́метъ;
</span>
<span type='verse' num='12'>
И҆ а҆́ще въ чꙋже́мъ вѣ́рни не бы́сте, 
ва́ше кто̀ ва́мъ да́стъ;
</span>
<span type='verse' num='13'>
Никі́йже ра́бъ мо́жетъ двѣма̀ 
гдⷭ҇и́нома рабо́тати: лю́бо є҆ди́наго возненави́дитъ, а҆ 
дрꙋга́го возлю́битъ: и҆лѝ є҆ди́нагѡ держи́тсѧ, ѡ҆ 
дрꙋзѣ́мъ же нерадѣ́ти на́чнетъ. не мо́жете бг҃ꙋ рабо́тати 
и҆ мамѡ́нѣ.
</span>
<span type='verse' num='14'>
Слы́шахꙋ же сїѧ̑ всѧ̑ и҆ фарїсе́є, 
сребролю́бцы сꙋ́ще, рꙋга́хꙋсѧ є҆мꙋ̀.
</span>
<span type='verse' num='15'>
И҆ речѐ и҆̀мъ:

%&lt;(заⷱ҇ п҃в)%&gt; %&lt;**%&gt;{%&lt;Пѧто́къ к҃ѕ недѣ́ли: Р%&gt;ечѐ 
гдⷭ҇ь ко прише́дшымъ къ немꙋ̀ і҆ꙋде́ѡмъ:%&lt;**%&gt;} %&lt;В%&gt;ы̀ 
є҆стѐ ѡ҆правда́юще себѐ предⸯ человѣ́ки: бг҃ъ же 
вѣ́сть сердца̀ ва́ша: ꙗ҆́кѡ є҆́же є҆́сть въ 
человѣ́цѣхъ высоко̀, ме́рзость є҆́сть предⸯ бг҃омъ.

%&lt;Коне́цъ сꙋббѡ́тѣ.%&gt;


</span>
<span type='verse' num='16'>
Зако́нъ и҆ проро́цы до і҆ѡа́нна: ѿто́лѣ црⷭ҇твїе 
бж҃їе бл҃говѣствꙋ́етсѧ, и҆ всѧ́къ въ нѐ ꙾нꙋ́дитсѧ꙾{꙾съ 
нꙋ́ждею вхо́дитъ꙾}.
</span>
<span type='verse' num='17'>
Ѹ҆до́бѣе же є҆́сть нб҃ꙋ и҆ 
землѝ прейтѝ, не́же ѿ зако́на є҆ди́ной чертѣ̀ 
поги́бнꙋти.
</span>
<span type='verse' num='18'>
Всѧ́къ пꙋща́ѧй женꙋ̀ свою̀, и҆ приводѧ̀ 
и҆́нꙋ, прелюбы̀ дѣ́етъ: и҆ женѧ́йсѧ пꙋще́ною ѿ мꙋ́жа, 
прелюбы̀ твори́тъ. (л. р҃л)

%&lt;Престꙋпѝ пѧткꙋ̀.%&gt;

%&lt;(заⷱ҇ п҃г)%&gt; [н҃ѳ]
</span>
<span type='verse' num='19'>
%&lt;Ч%&gt;еловѣ́къ 
же%&lt;*%&gt;{%&lt;Недѣ́лѧ к҃в: Р%&gt;ечѐ гдⷭ҇ь при́тчꙋ сїю̀: 
человѣ́къ%&lt;*%&gt;} нѣ́кїй бѣ̀ бога́тъ, и҆ ѡ҆блача́шесѧ въ 
порфѵ́рꙋ и҆ вѵ́ссонъ, веселѧ́сѧ на всѧ̀ днѝ свѣ́тлѡ.
</span>
<span type='verse' num='20'>

Ни́щъ же бѣ̀ нѣ́кто, и҆́менемъ ла́зарь, и҆́же лежа́ше 
предⸯ враты̀ є҆гѡ̀ гно́енъ.
</span>
<span type='verse' num='21'>
И҆ жела́ше насы́титисѧ ѿ 
крꙋпи́цъ па́дающихъ ѿ трапе́зы бога́тагѡ: но и҆ псѝ 
приходѧ́ще ѡ҆близа́хꙋ гно́й є҆гѡ̀.
</span>
<span type='verse' num='22'>
Бы́сть же ѹ҆мре́ти 
ни́щемꙋ, и҆ несе́нꙋ бы́ти а҆́гг҃лы на ло́но а҆враа́мле: 
ѹ҆́мре же и҆ бога́тый, и҆ погребо́ша є҆го̀.
</span>
<span type='verse' num='23'>
И҆ во 
а҆́дѣ возве́дъ ѻ҆́чи своѝ, сы́й въ мꙋ́кахъ, ѹ҆зрѣ̀ 
а҆враа́ма и҆здале́ча, и҆ ла́зарѧ на ло́нѣ є҆гѡ̀.
</span>
<span type='verse' num='24'>
И҆ 
то́й возгла́шь, и҆ речѐ: ѻ҆́ч҃е а҆враа́ме, поми́лꙋй мѧ̀, 
и҆ послѝ ла́зарѧ, да ѡ҆мо́читъ коне́цъ пе́рста своегѡ̀ въ 
водѣ̀, и҆ ѹ҆стꙋди́тъ ѧ҆зы́къ мо́й, ꙗ҆́кѡ страждꙋ̀ во 
пла́мени се́мъ.
</span>
<span type='verse' num='25'>
Рече́ же а҆враа́мъ: ча́до, помѧнѝ, 
ꙗ҆́кѡ воспрїѧ́лъ є҆сѝ блага̑ѧ твоѧ̑ въ животѣ̀ твое́мъ, 
и҆ ла́зарь та́коже ѕла̑ѧ: ны́нѣ же здѣ̀ ѹ҆тѣша́етсѧ, 
ты́ же стра́ждеши.
</span>
<span type='verse' num='26'>
И҆ надⸯ всѣ́ми си́ми, междꙋ̀ на́ми 
и҆ ва́ми про́пасть вели́ка ѹ҆тверди́сѧ, ꙗ҆́кѡ да хотѧ́щїи 
прейтѝ ѿсю́дꙋ къ ва́мъ, не возмо́гꙋтъ, ни и҆̀же ѿтꙋ́дꙋ 
къ на́мъ прехо́дѧтъ.
</span>
<span type='verse' num='27'>
Рече́ же: молю́ тѧ ѹ҆́бѡ ѻ҆́ч҃е, 
да по́слеши є҆го̀ въ до́мъ ѻ҆тца̀ моегѡ̀.
</span>
<span type='verse' num='28'>
И҆́мамъ бо 
пѧ́ть бра́тїѧ, ꙗ҆́кѡ да засвидѣ́тельствꙋетъ и҆̀мъ, да не 
и҆ ті́и прїи́дꙋтъ на мѣ́сто сїѐ мꙋче́нїѧ.
</span>
<span type='verse' num='29'>
Глаго́ла 
є҆мꙋ̀ а҆враа́мъ: и҆́мꙋтъ мѡѷсе́а и҆ проро́ки, да 
послꙋ́шаютъ и҆̀хъ.
</span>
<span type='verse' num='30'>
Ѻ҆́нъ же речѐ: нѝ, (л. р҃л ѡ҆б.) 
ѻ҆́ч҃е а҆враа́ме, но а҆́ще кто̀ ѿ ме́ртвыхъ и҆́детъ къ 
ни́мъ, пока́ютсѧ.
</span>
<span type='verse' num='31'>
Рече́ же є҆мꙋ̀: а҆́ще мѡѷсе́а и҆ 
проро́ки не послꙋ́шаютъ, ни а҆́ще кто̀ ѿ ме́ртвыхъ 
воскре́снетъ, не и҆́мꙋтъ вѣ́ры.

%&lt;Коне́цъ недѣ́ли.%&gt; %&lt;Чтѝ пѧткꙋ̀:%&gt;


</span>
<span type='chapter' num='17'>
%&lt;Глава̀ з҃і.%&gt;
</span>

<span type='prepend'>



</span>
<span type='verse' num='1'>
%&lt;Р%&gt;ече́ же ко ѹ҆ченикѡ́мъ свои́мъ: не возмо́жно 
є҆́сть не прїитѝ собла́знѡмъ, го́ре же є҆гѡ́же ра́ди 
прихо́дитъ.
</span>
<span type='verse' num='2'>
Ѹ҆́нее є҆мꙋ̀ бы́ло бы, а҆́ще же́рновъ 
ѻ҆се́льскїй ѡ҆блежа́лъ бы ѡ҆ вы́и є҆гѡ̀, и҆ вве́рженъ въ 
мо́ре, не́же да соблазни́тъ ма́лыхъ си́хъ є҆ди́наго.

%&lt;(заⷱ҇ п҃д)%&gt;
</span>
<span type='verse' num='3'>
%&lt;*%&gt;{%&lt;Сꙋббѡ́та л҃в недѣ́ли: Р%&gt;ечѐ 
гдⷭ҇ь:%&lt;*%&gt;} %&lt;В%&gt;немли́те себѣ̀: а҆́ще согрѣши́тъ къ 
тебѣ̀ бра́тъ тво́й, запретѝ є҆мꙋ̀: и҆ а҆́ще пока́етсѧ, 
ѡ҆ста́ви є҆мꙋ̀:
</span>
<span type='verse' num='4'>
И҆ а҆́ще седми́щи на де́нь согрѣши́тъ 
къ тебѣ̀, и҆ седми́щи на де́нь ѡ҆брати́тсѧ, глаго́лѧ: 
ка́юсѧ: ѡ҆ста́ви є҆мꙋ̀.

%&lt;Коне́цъ пѧткꙋ̀.%&gt;


</span>
<span type='verse' num='5'>
И҆ реко́ша а҆пⷭ҇ли гдⷭ҇еви, приложѝ на́мъ вѣ́рꙋ. 

</span>
<span type='verse' num='6'>
Рече́ же гдⷭ҇ь: а҆́ще бы́сте и҆мѣ́ли вѣ́рꙋ, ꙗ҆́кѡ 
зе́рно горꙋ́шно, глаго́лали бы́сте ѹ҆́бѡ ꙗ҆́годичинѣ 
се́й: восто́ргнисѧ, и҆ всади́сѧ въ мо́ре: и҆ послꙋ́шала бы 
ва́съ.
</span>
<span type='verse' num='7'>
Кото́рый же ѿ ва́съ, ра́бъ и҆мѣ́ѧ ѡ҆рю́щъ и҆лѝ 
пасꙋ́щъ, и҆́же прише́дшꙋ є҆мꙋ̀ съ села̀ рече́тъ а҆́бїе: 
꙾минꙋ́въ꙾{꙾прише́дъ꙾} возлѧ́зи.
</span>
<span type='verse' num='8'>
Но не рече́тъ ли є҆мꙋ̀: 
ѹ҆гото́вай что̀ (л. рл҃а) вечерѧ́ю, и҆ препоѧ́савсѧ слꙋжи́ 
ми, до́ндеже ꙗ҆́мъ и҆ пїю̀, и҆ пото́мъ ꙗ҆́си, и҆ пїе́ши 
ты̀;
</span>
<span type='verse' num='9'>
Е҆да̀ ꙾и҆́мать хвалꙋ̀꙾{꙾благодари́тъ꙾} рабꙋ̀ томꙋ̀, 
ꙗ҆́кѡ сотворѝ повелѣ̑ннаѧ; не мню̀.
</span>
<span type='verse' num='10'>
Та́кѡ и҆ вы̀, 
є҆гда̀ сотворитѐ всѧ̑ повелѣ̑ннаѧ ва́мъ, глаго́лите, 
ꙗ҆́кѡ рабѝ неключи́ми є҆смы̀: ꙗ҆́кѡ є҆́же до́лжни 
бѣ́хомъ сотвори́ти, сотвори́хомъ.

%&lt;Коне́цъ сꙋббѡ́тѣ.%&gt;


</span>
<span type='verse' num='11'>
И҆ бы́сть и҆дꙋ́щꙋ є҆мꙋ̀ во і҆ерꙋсали́мъ, и҆ то́й 
прохожда́ше междꙋ̀ самарі́ею и҆ галїле́ею.

%&lt;(заⷱ҇ п҃є)%&gt; [ѯ҃]
</span>
<span type='verse' num='12'>
%&lt;В%&gt;ходѧ́щꙋ же 
є҆мꙋ̀%&lt;*%&gt;{%&lt;Недѣ́лѧ к҃ѳ: В%&gt;о вре́мѧ ѻ҆́но, входѧ́щꙋ 
і҆и҃сови%&lt;*%&gt;} въ нѣ́кꙋю ве́сь, срѣто́ша є҆го̀ де́сѧть 
прокаже́нныхъ мꙋже́й, и҆̀же ста́ша и҆здале́ча.
</span>
<span type='verse' num='13'>
И҆ ті́и 
вознесо́ша гла́съ, глаго́люще: і҆и҃се наста́вниче, поми́лꙋй 
ны̀.
</span>
<span type='verse' num='14'>
И҆ ви́дѣвъ речѐ и҆̀мъ: ше́дше покажи́тесѧ 
сщ҃е́нникѡмъ. и҆ бы́сть и҆дꙋ́щымъ и҆̀мъ, ѡ҆чи́стишасѧ.
</span>
<span type='verse' num='15'>

Е҆ди́нъ же ѿ ни́хъ ви́дѣвъ, ꙗ҆́кѡ и҆сцѣлѣ̀, 
возврати́сѧ, со гла́сомъ ве́лїимъ сла́вѧ бг҃а.
</span>
<span type='verse' num='16'>
И҆ падѐ 
ни́цъ при ногꙋ̀ є҆гѡ̀, хвалꙋ̀ є҆мꙋ̀ воздаѧ̀: и҆ то́й бѣ̀ 
самарѧни́нъ.
</span>
<span type='verse' num='17'>
Ѿвѣща́въ же і҆и҃съ речѐ: не де́сѧть ли 
ѡ҆чи́стишасѧ, да де́вѧть гдѣ̀;
</span>
<span type='verse' num='18'>
Ка́кѡ не ѡ҆брѣто́шасѧ, 
возвра́щшесѧ да́ти сла́вꙋ бг҃ꙋ, то́кмѡ и҆ноплеме́нникъ се́й; 

</span>
<span type='verse' num='19'>
И҆ речѐ є҆мꙋ̀: воста́въ, и҆дѝ, вѣ́ра твоѧ̀ спасѐ 
тѧ̀.

%&lt;Коне́цъ недѣ́ли.%&gt;

%&lt;(заⷱ҇ п҃ѕ)%&gt;
</span>
<span type='verse' num='20'>
%&lt;В%&gt;опроше́нъ же 
бы́въ%&lt;**%&gt;{%&lt;Понедѣ́льникъ к҃з недѣ́ли: В%&gt;о вре́мѧ 
ѻ҆́но, вопроше́нъ бы́въ і҆и҃съ%&lt;**%&gt;} ѿ фарїсє́й: когда̀ 
прїи́детъ црⷭ҇твїе бж҃їе; ѿвѣща́въ и҆̀мъ, речѐ: не 
прїи́детъ (л. рл҃а ѡ҆б.) црⷭ҇твїе бж҃їе ꙾съ 
соблюде́нїемъ꙾{꙾со ѹ҆смотре́нїемъ꙾}.
</span>
<span type='verse' num='21'>
Нижѐ рекꙋ́тъ: 
сѐ здѣ̀, и҆лѝ ѻ҆́ндѣ: се́ бо црⷭ҇твїе бж҃їе внꙋ́трь 
ва́съ є҆́сть.
</span>
<span type='verse' num='22'>
Рече́ же ко ѹ҆ченикѡ́мъ свои́мъ: 
прїи́дꙋтъ дні́е, є҆гда̀ вожделѣ́ете є҆ди́нагѡ днѐ сн҃а 
чл҃вѣ́ческагѡ ви́дѣти, и҆ не ѹ҆́зрите.
</span>
<span type='verse' num='23'>
И҆ рекꙋ́тъ 
ва́мъ: сѐ здѣ̀, сѐ ѻ҆́ндѣ: не и҆зы́дите, ни пожени́те. 

</span>
<span type='verse' num='24'>
Ꙗ҆́кѡ бо мо́лнїи блиста́ющисѧ ѿ поднбⷭ҇ныѧ, на 
поднбⷭ҇нѣй свѣ́титсѧ: та́кѡ бꙋ́детъ сн҃ъ чл҃вѣ́ческїй въ 
де́нь сво́й.
</span>
<span type='verse' num='25'>
Пре́жде же подоба́етъ є҆мꙋ̀ мно́гѡ 
пострада́ти, и҆ *и҆скꙋше́нꙋ*{*ѿве́рженꙋ*} бы́ти ѿ ро́да 
сегѡ̀.

%&lt;Коне́цъ понедѣ́льникꙋ.%&gt;

%&lt;(заⷱ҇ п҃з)%&gt;
</span>
<span type='verse' num='26'>
%&lt;И҆%&gt; ꙗ҆́коже%&lt;*%&gt;{%&lt;Вто́рникъ к҃з 
недѣ́ли: Р%&gt;ечѐ гдⷭ҇ь: ꙗ҆́коже%&lt;*%&gt;} бы́сть во днѝ 
нѡ́евы, та́кѡ бꙋ́детъ и҆ во днѝ сн҃а человѣ́ческа.
</span>
<span type='verse' num='27'>

Ꙗ҆дѧ́хꙋ, пїѧ́хꙋ, женѧ́хꙋсѧ, посѧга́хꙋ: до негѡ́же днѐ 
вни́де нѡ́е въ ковче́гъ: и҆ прїи́де пото́пъ, и҆ погꙋбѝ 
всѧ̑.
</span>
<span type='verse' num='28'>
Та́кожде и҆ ꙗ҆́коже бы́сть во дни̑ лѡ́товы: 
ꙗ҆дѧ́хꙋ, пїѧ́хꙋ, кꙋпова́хꙋ, продаѧ́хꙋ, сажда́хꙋ, зда́хꙋ: 

</span>
<span type='verse' num='29'>
Во́ньже де́нь и҆зы́де лѡ́тъ ѿ содо́млѧнъ, ѡ҆дождѝ 
ка́мы горѧ́щѧ, и҆ ѻ҆́гнь съ небесѐ, и҆ погꙋбѝ всѧ̑.
</span>
<span type='verse' num='30'>
По 
томꙋ́ же бꙋ́детъ и҆ въ де́нь, во́ньже сн҃ъ чл҃вѣ́ческїй 
ꙗ҆ви́тсѧ.
</span>
<span type='verse' num='31'>
Въ то́й де́нь, и҆́же бꙋ́детъ на кро́вѣ, и҆ 
сосꙋ́ди є҆гѡ̀ въ домꙋ̀, да не сла́зитъ взѧ́ти и҆̀хъ: и҆ 
и҆́же на селѣ̀, та́кожде да не возврати́тсѧ вспѧ́ть.
</span>
<span type='verse' num='32'>

Помина́йте женꙋ̀ лѡ́товꙋ.
</span>
<span type='verse' num='33'>
И҆́же а҆́ще взы́щетъ дꙋ́шꙋ 
свою̀ спастѝ, погꙋби́тъ ю҆̀: и҆ и҆́же а҆́ще погꙋби́тъ ю҆̀, 
живи́тъ ю҆̀.
</span>
<span type='verse' num='34'>
Глаго́лю ва́мъ: въ тꙋ̀ но́щь бꙋ́дета два̀ 
на ѻ҆дрѣ̀ є҆ди́номъ: є҆ди́нъ (л. рл҃в) пое́млетсѧ, а҆ 
дрꙋгі́й ѡ҆ставлѧ́етсѧ.
</span>
<span type='verse' num='35'>
Бꙋ́детѣ двѣ̀ вкꙋ́пѣ ме́лющѣ: 
є҆ди́на пое́млетсѧ, а҆ дрꙋга́ѧ ѡ҆ставлѧ́етсѧ.
</span>
<span type='verse' num='36'>
Два̀ 
бꙋ́дета на селѣ̀: є҆ди́нъ пое́млетсѧ, а҆ дрꙋгі́й 
ѡ҆ставлѧ́етсѧ.
</span>
<span type='verse' num='37'>
И҆ ѿвѣща́вше глаго́лаша є҆мꙋ̀: гдѣ̀ 
гдⷭ҇и; ѻ҆́нъ же речѐ и҆̀мъ: и҆дѣ́же тѣ́ло, та́мѡ 
соберꙋ́тсѧ и҆ ѻ҆рлѝ.

%&lt;Коне́цъ вто́рникꙋ.%&gt;


</span>
<span type='chapter' num='18'>
%&lt;Глава̀ и҃і.%&gt;
</span>

<span type='prepend'>



</span>
<span type='verse' num='1'>
%&lt;Г%&gt;лаго́лаше же и҆ при́тчꙋ къ ни́мъ, ка́кѡ 
подоба́етъ всегда̀ моли́тисѧ, и҆ не стꙋжа́ти сѝ,
</span>
<span type='verse' num='2'>

Глаго́лѧ:

%&lt;(заⷱ҇ п҃и)%&gt; [ѯ҃а] %&lt;*%&gt;{%&lt;Сꙋббѡ́та л҃г недѣ́ли: 
Р%&gt;ечѐ гдⷭ҇ь при́тчꙋ сїю̀:%&lt;*%&gt;} %&lt;С%&gt;ꙋдїѧ̀ бѣ̀ нѣ́кїй въ 
нѣ́коемъ гра́дѣ, бг҃а не боѧ́сѧ, и҆ человѣ̑къ не 
срамлѧ́ѧсѧ.
</span>
<span type='verse' num='3'>
Вдова́ же нѣ́каѧ бѣ̀ во гра́дѣ то́мъ, и҆ 
прихожда́ше къ немꙋ̀, глаго́лющи: ѿмстѝ менѐ ѿ 
сопе́рника моегѡ̀.
</span>
<span type='verse' num='4'>
И҆ не хотѧ́ше на до́лзѣ вре́мени. 
послѣди́ же речѐ въ себѣ̀: а҆́ще и҆ бг҃а не бою́сѧ, и҆ 
человѣ̑къ не срамлѧ́юсѧ:
</span>
<span type='verse' num='5'>
Но занѐ твори́тъ мѝ трꙋды̀ 
вдови́ца сїѧ̀, да ѿмщꙋ̀ є҆ѧ̀: да не до конца̀ приходѧ́щи, 
꙾застои́тъ꙾{꙾трꙋди́тъ꙾} менѐ.
</span>
<span type='verse' num='6'>
Рече́ же гдⷭ҇ь: слы́шите, 
что̀ сꙋдїѧ̀ непра́вды глаго́летъ;
</span>
<span type='verse' num='7'>
Бг҃ъ же не и҆́мать ли 
сотвори́ти ѿмще́нїе и҆збра́нныхъ свои́хъ, вопїю́щихъ къ 
немꙋ̀ де́нь и҆ но́щь, и҆ долготерпѧ̀ ѡ҆ ни́хъ;
</span>
<span type='verse' num='8'>
Глаго́лю 
ва́мъ, ꙗ҆́кѡ сотвори́тъ ѿмще́нїе и҆́хъ вско́рѣ.

%&lt;Коне́цъ сꙋббѡ́тѣ.%&gt; (л. рл҃в ѡ҆б.)

ѻ҆ба́че сн҃ъ человѣ́ческїй прише́дъ, ѹ҆́бѡ 
ѡ҆брѧ́щетъ ли сѝ вѣ́рꙋ на землѝ;
</span>
<span type='verse' num='9'>
Рече́ же и҆ ко 
дрꙋги́мъ ѹ҆пова́ющымъ собо́ю, ꙗ҆́кѡ сꙋ́ть пра́вєдницы, 
и҆ ѹ҆ничижа́ющымъ про́чихъ, при́тчꙋ сїю̀:

%&lt;(заⷱ҇ п҃ѳ)%&gt; [ѯ҃в]
</span>
<span type='verse' num='10'>
%&lt;*%&gt;{%&lt;Недѣ́лѧ л҃г ѡ҆ 
мытарѝ и҆ фарїсе́и: Р%&gt;ечѐ гдⷭ҇ь при́тчꙋ сїю̀:%&lt;*%&gt;} 
%&lt;Ч%&gt;еловѣ́ка два̀ внидо́ста въ це́рковь помоли́тисѧ: 
є҆ди́нъ фарїсе́й, а҆ дрꙋгі́й мыта́рь.
</span>
<span type='verse' num='11'>
Фарїсе́й же 
ста́въ си́це въ себѣ̀ молѧ́шесѧ: бж҃е, хвалꙋ̀ тебѣ̀ 
воздаю̀, ꙗ҆́кѡ нѣ́смь ꙗ҆́коже про́чїи человѣ́цы, 
хи́щницы, непра́вєдницы, прелюбодѣ́є, и҆лѝ ꙗ҆́коже се́й 
мыта́рь.
</span>
<span type='verse' num='12'>
Пощꙋ́сѧ двакра́ты въ сꙋббѡ́тꙋ, десѧти́нꙋ даю̀ 
всегѡ̀ є҆ли́кѡ притѧжꙋ̀.
</span>
<span type='verse' num='13'>
Мыта́рь же и҆здале́ча стоѧ̀, 
и҆ не хотѧ́ше ни ѻ҆́чїю возвестѝ на нб҃о, но бїѧ́ше 
пє́рси своѧ̀, глаго́лѧ: бж҃е, ми́лостивъ бꙋ́ди мнѣ̀ 
грѣ́шникꙋ.
</span>
<span type='verse' num='14'>
Глаго́лю ва́мъ, ꙗ҆́кѡ сни́де се́й 
ѡ҆правда́нъ въ до́мъ сво́й па́че ѻ҆́нагѡ: ꙗ҆́кѡ всѧ́къ 
возносѧ́йсѧ, смири́тсѧ: смирѧ́ѧй же себѐ, вознесе́тсѧ.

%&lt;Коне́цъ недѣ́ли.%&gt;

%&lt;(заⷱ҇ ч҃)%&gt;
</span>
<span type='verse' num='15'>
%&lt;П%&gt;риноша́хꙋ же къ немꙋ̀ 
и҆%&lt;**%&gt;{%&lt;Среда̀ к҃з недѣ́ли: В%&gt;о вре́мѧ ѻ҆́но, 
приноша́хꙋ ко і҆и҃сꙋ%&lt;**%&gt;} младе́нцы, да и҆́хъ ко́снетсѧ: 
ви́дѣвше же ѹ҆ченицы̀ запрети́ша и҆̀мъ.
</span>
<span type='verse' num='16'>
I҆и҃съ же 
призва́въ и҆̀хъ, глаго́ла: ѡ҆ста́вите дѣте́й приходи́ти ко 
мнѣ̀, и҆ не брани́те и҆̀мъ, таковы́хъ бо є҆́сть црⷭ҇твїе 
бж҃їе.
</span>
<span type='verse' num='17'>
А҆ми́нь бо глаго́лю ва́мъ: и҆́же а҆́ще не 
прїи́метъ црⷭ҇твїѧ бж҃їѧ ꙗ҆́кѡ ѻ҆троча̀, не и҆́мать вни́ти 
въ нѐ.

%&lt;Престꙋпѝ средѣ̀.%&gt; (л. рл҃г)

%&lt;(заⷱ҇ ч҃а)%&gt; [ѯ҃г]
</span>
<span type='verse' num='18'>
%&lt;И҆%&gt; вопросѝ є҆го̀ 
нѣ́кїй кнѧ́зь, глаго́лѧ:%&lt;*%&gt;{%&lt;Недѣ́лѧ л҃: В%&gt;о вре́мѧ 
ѻ҆́но, человѣ́къ нѣ́кїй пристꙋпѝ ко і҆и҃сꙋ, и҆скꙋша́ѧ 
є҆го̀, и҆ глаго́лѧ:%&lt;*%&gt;} ѹ҆чт҃лю благі́й, что̀ 
сотвори́въ, живо́тъ вѣ́чный наслѣ́дствꙋю;
</span>
<span type='verse' num='19'>
Рече́ же 
є҆мꙋ̀ і҆и҃съ: что́ мѧ глаго́леши бла́га; никто́же бла́гъ 
то́кмѡ є҆ди́нъ бг҃ъ.
</span>
<span type='verse' num='20'>
За́пѡвѣди вѣ́си: не прелюбы̀ 
творѝ: не ѹ҆бі́й: не ѹ҆кра́ди: не лжесвидѣ́тельствꙋй: 
чтѝ ѻ҆тца̀ твоего̀ и҆ ма́терь твою̀.
</span>
<span type='verse' num='21'>
Ѻ҆́нъ же речѐ: 
всѧ̑ сїѧ̑ сохрани́хъ ѿ ю҆́ности моеѧ̀.
</span>
<span type='verse' num='22'>
Слы́шавъ же 
сїѧ̀ і҆и҃съ, речѐ є҆мꙋ̀: є҆щѐ є҆ди́нагѡ не доконча́лъ 
є҆сѝ: всѧ̑ є҆ли̑ка и҆́маши, прода́ждь и҆ разда́й ни́щымъ, 
и҆ и҆мѣ́ти и҆́маши сокро́вище на нб҃сѝ, и҆ грѧдѝ во 
слѣ́дъ менѐ.
</span>
<span type='verse' num='23'>
Ѻ҆́нъ же слы́шавъ сїѐ, приско́рбенъ 
бы́сть: бѣ́ бо бога́тъ ѕѣлѡ̀.
</span>
<span type='verse' num='24'>
Ви́дѣвъ же є҆го̀ 
і҆и҃съ приско́рбна бы́вша, речѐ: ка́кѡ не ѹ҆до́бь 
и҆мꙋ́щїи бога́тство, въ црⷭ҇твїе бж҃їе вни́дꙋтъ.
</span>
<span type='verse' num='25'>

Ѹ҆до́бѣе бо є҆́сть вельбꙋ́дꙋ сквозѣ̀ и҆глинѣ̀ ѹ҆́ши 
проитѝ, не́же бога́тꙋ въ црⷭ҇твїе бж҃їе вни́ти.

%&lt;Чтѝ средѣ̀:%&gt;


</span>
<span type='verse' num='26'>
Рѣ́ша же слы́шавшїи: то̀ кто̀ мо́жетъ спасе́нъ 
бы́ти;
</span>
<span type='verse' num='27'>
Ѻ҆́нъ же речѐ: невозмѡ́жнаѧ ѿ человѣ̑къ, 
возмѡ́жна сꙋ́ть ѿ бг҃а.

%&lt;Коне́цъ недѣ́ли.%&gt;


</span>
<span type='verse' num='28'>
Рече́ же пе́тръ: сѐ мы̀ ѡ҆ста́вихомъ всѧ̑, и҆ по 
тебѣ̀ и҆до́хомъ.
</span>
<span type='verse' num='29'>
Ѻ҆́нъ же речѐ и҆̀мъ: а҆ми́нь 
глаго́лю ва́мъ, ꙗ҆́кѡ никто́же є҆́сть, и҆́же ѡ҆ста́витъ 
до́мъ, (л. рл҃г ѡ҆б.) и҆лѝ роди́тели, и҆лѝ бра́тїю, и҆лѝ 
сєстры̀, и҆лѝ женꙋ̀, и҆лѝ ча̑да црⷭ҇твїѧ ра́ди бж҃їѧ:
</span>
<span type='verse' num='30'>

И҆́же не прїи́метъ мно́жицею во вре́мѧ сїѐ, и҆ въ вѣ́къ 
грѧдꙋ́щїй живо́тъ вѣ́чный.

%&lt;Коне́цъ средѣ̀.%&gt;

%&lt;(заⷱ҇ ч҃в)%&gt;
</span>
<span type='verse' num='31'>
%&lt;П%&gt;ое́мъ же%&lt;*%&gt;{%&lt;Четверто́къ к҃з 
недѣ́ли: В%&gt;о вре́мѧ ѻ҆́но, пое́мъ і҆и҃съ%&lt;*%&gt;} 
ѻ҆бана́десѧте ѹ҆чєника̀ своѧ̀, речѐ къ ни́мъ: сѐ 
восхо́димъ во і҆ерꙋсали́мъ, и҆ сконча́ютсѧ всѧ̑ пи̑саннаѧ 
проро́ки ѡ҆ сн҃ѣ человѣ́честѣ.
</span>
<span type='verse' num='32'>
Предадѧ́тъ бо є҆го̀ 
ꙗ҆зы́кѡмъ, и҆ порꙋга́ютсѧ є҆мꙋ̀, и҆ ѹ҆корѧ́тъ є҆го̀, и҆ 
ѡ҆плю́ютъ є҆го̀:
</span>
<span type='verse' num='33'>
И҆ би́вше ѹ҆бїю́тъ є҆го̀, и҆ въ 
тре́тїй де́нь воскре́снетъ.
</span>
<span type='verse' num='34'>
И҆ ті́и ничесо́же ѿ си́хъ 
разꙋмѣ́ша: и҆ бѣ̀ глаго́лъ се́й сокрове́нъ ѿ ни́хъ, и҆ 
не разꙋмѣва́хꙋ глаго́лемыхъ.

%&lt;Коне́цъ четверткꙋ̀.%&gt;

%&lt;(заⷱ҇ ч҃г)%&gt; [ѯ҃д]
</span>
<span type='verse' num='35'>
%&lt;Б%&gt;ы́сть же є҆гда̀ 
прибли́жишасѧ%&lt;**%&gt;{%&lt;Недѣ́лѧ л҃а: В%&gt;о вре́мѧ ѻ҆́но, 
є҆гда̀ прибли́жисѧ і҆и҃съ%&lt;**%&gt;} во і҆ерїхѡ́нъ, слѣпе́цъ 
нѣ́кїй сѣдѧ́ше при пꙋтѝ просѧ̀.
</span>
<span type='verse' num='36'>
Слы́шавъ же наро́дъ 
мимоходѧ́щь, вопроша́ше: что̀ ѹ҆́бѡ є҆́сть сїѐ;
</span>
<span type='verse' num='37'>

Повѣ́даша же є҆мꙋ̀, ꙗ҆́кѡ і҆и҃съ назарѧни́нъ мимохо́дитъ. 

</span>
<span type='verse' num='38'>
И҆ возопѝ, глаго́лѧ: і҆и҃се сн҃е дв҃довъ, поми́лꙋй мѧ̀. 

</span>
<span type='verse' num='39'>
И҆ предⸯидꙋ́щїи преща́хꙋ є҆мꙋ̀, да ѹ҆молчи́тъ, 
ѻ҆́нъ же па́че мно́жае вопїѧ́ше: сн҃е дв҃довъ, поми́лꙋй 
мѧ̀.
</span>
<span type='verse' num='40'>
Ста́въ же і҆и҃съ, повелѣ̀ привестѝ є҆го̀ къ 
себѣ̀. прибли́жшꙋ же сѧ є҆мꙋ̀ къ немꙋ̀, вопросѝ є҆го̀, 

</span>
<span type='verse' num='41'>
Глаго́лѧ: что̀ хо́щеши, да тѝ сотворю̀; ѻ҆́нъ (л. 
рл҃д) же речѐ: гдⷭ҇и, да прозрю̀.
</span>
<span type='verse' num='42'>
I҆и҃съ же речѐ 
є҆мꙋ̀: прозрѝ, вѣ́ра твоѧ̀ спасе́ тѧ.
</span>
<span type='verse' num='43'>
И҆ а҆́бїе 
прозрѣ̀, и҆ во слѣ́дъ є҆гѡ̀ и҆дѧ́ше сла́вѧ бг҃а. и҆ всѝ 
лю́дїе ви́дѣвше, возда́ша хвалꙋ̀ бг҃ови.

%&lt;Коне́цъ недѣ́ли.%&gt;


</span>
<span type='chapter' num='19'>
%&lt;Глава̀ ѳ҃і.%&gt;
</span>

<span type='prepend'>


%&lt;(заⷱ҇ ч҃д)%&gt; [ѯ҃є]
</span>
<span type='verse' num='1'>
%&lt;И҆%&gt; вше́дъ 
прохожда́ше%&lt;*%&gt;{%&lt;Недѣ́лѧ л҃в: В%&gt;о вре́мѧ ѻ҆́но, прїи́де 
і҆и҃съ%&lt;*%&gt;} во і҆ерїхѡ́нъ.
</span>
<span type='verse' num='2'>
И҆ сѐ мꙋ́жъ нарица́емый 
закхе́й и҆ се́й бѣ̀ ста́рѣй мытарє́мъ, и҆ то́й бѣ̀ 
бога́тъ.
</span>
<span type='verse' num='3'>
И҆ и҆ска́ше ви́дѣти і҆и҃са, кто́ є҆сть: и҆ не 
можа́ше ѿ наро́да, ꙗ҆́кѡ во́зрастомъ ма́лъ бѣ̀.
</span>
<span type='verse' num='4'>
И҆ 
предите́къ возлѣ́зе на ꙗ҆́годичинꙋ, да ви́дитъ, ꙗ҆́кѡ 
тꙋдѣ̀ хотѧ́ше минꙋ́ти:
</span>
<span type='verse' num='5'>
И҆ ꙗ҆́кѡ прїи́де на мѣ́сто, 
воззрѣ́въ і҆и҃съ, ви́дѣвъ є҆го̀, и҆ речѐ къ немꙋ̀: 
закхе́е, потща́всѧ слѣ́зи, дне́сь бо въ домꙋ̀ твое́мъ 
подоба́етъ мѝ бы́ти.
</span>
<span type='verse' num='6'>
И҆ потща́всѧ слѣ́зе, и҆ прїѧ́тъ 
є҆го̀ ра́дꙋѧсѧ.
</span>
<span type='verse' num='7'>
И҆ ви́дѣвше всѝ ропта́хꙋ, глаго́люще, 
ꙗ҆́кѡ ко грѣ́шнꙋ мꙋ́жꙋ вни́де вита́ти.
</span>
<span type='verse' num='8'>
Ста́въ же 
закхе́й речѐ ко гдⷭ҇ꙋ: сѐ по́лъ и҆мѣ́нїѧ моегѡ̀, гдⷭ҇и, 
да́мъ ни́щымъ: и҆ а҆́ще кого̀ чи́мъ ѡ҆би́дѣхъ, возвращꙋ̀ 
четвери́цею.
</span>
<span type='verse' num='9'>
Рече́ же къ немꙋ̀ і҆и҃съ, ꙗ҆́кѡ дне́сь 
спасе́нїе до́мꙋ семꙋ̀ бы́сть: занѐ и҆ се́й сы́нъ а҆враа́мль 
є҆́сть.
</span>
<span type='verse' num='10'>
Прїи́де бо сн҃ъ человѣ́чь взыска́ти, и҆ 
спастѝ поги́бшаго.

%&lt;Коне́цъ недѣ́ли.%&gt;


</span>
<span type='verse' num='11'>
Слы́шащымъ же и҆̀мъ сїѧ̑, прило́жь речѐ при́тчꙋ, 
(л. рл҃д ѡ҆б.) занѐ бли́зъ є҆мꙋ̀ бы́ти і҆ерꙋсали́ма, и҆ 
мнѧ́хꙋ, ꙗ҆́кѡ а҆́бїе црⷭ҇тво бж҃їе хо́щетъ ꙗ҆ви́тисѧ,
</span>
<span type='verse' num='12'>

И҆ речѐ ѹ҆́бѡ:

%&lt;(заⷱ҇ ч҃є)%&gt; [ѯ҃ѕ] %&lt;*%&gt;{%&lt;Пѧто́къ к҃з недѣ́ли: 
Р%&gt;ечѐ гдⷭ҇ь при́тчꙋ сїю̀:%&lt;*%&gt;} %&lt;Ч%&gt;еловѣ́къ нѣ́кїй 
добра̀ ро́да и҆́де на странꙋ̀ дале́че, прїѧ́ти себѣ̀ 
црⷭ҇тво, и҆ возврати́тисѧ.
</span>
<span type='verse' num='13'>
Призва́въ же де́сѧть ра̑бъ 
свои́хъ, дадѐ и҆̀мъ де́сѧть мна̑съ, и҆ речѐ къ ни́мъ: 
кꙋ́плю дѣ́йте до́ндеже прїидꙋ̀. [ѯ҃з]
</span>
<span type='verse' num='14'>
И҆ гра́ждане 
є҆гѡ̀ ненави́дѧхꙋ є҆го̀, и҆ посла́ша моли́твꙋ въ слѣ́дъ 
є҆гѡ̀, глаго́люще: не хо́щемъ семꙋ̀, да ца́рствꙋетъ надⸯ 
на́ми.
</span>
<span type='verse' num='15'>
И҆ бы́сть є҆гда̀ возврати́сѧ, прїи́мъ црⷭ҇тво, 
речѐ пригласи́ти рабы̀ ті́и, и҆̀мже дадѐ сребро̀, да 
ѹ҆вѣ́сть, каковꙋ̀ кꙋ́плю сꙋ́ть сотвори́ли.
</span>
<span type='verse' num='16'>
Прїи́де 
же пе́рвый, глаго́лѧ: гдⷭ҇и, мна́съ твоѧ̀ придѣ́ла де́сѧть 
мна̑съ.
</span>
<span type='verse' num='17'>
И҆ речѐ є҆мꙋ̀: благі́й ра́бе и҆ до́брый, 
ꙗ҆́кѡ ѡ҆ ма́лѣ вѣ́ренъ бы́лъ є҆сѝ, бꙋ́ди ѻ҆́бласть 
и҆мѣ́ѧ надⸯ десѧтїю̀ градѡ́въ.
</span>
<span type='verse' num='18'>
И҆ прїи́де вторы́й, 
глаго́лѧ: гдⷭ҇и, мна́съ твоѧ̀ сотворѝ пѧ́ть мна̑съ.
</span>
<span type='verse' num='19'>

Рече́ же и҆ томꙋ̀: и҆ ты̀ бꙋ́ди надⸯ пѧтїю̀ градѡ́въ.
</span>
<span type='verse' num='20'>
И҆ 
дрꙋгі́й прїи́де, глаго́лѧ: гдⷭ҇и, сѐ мна́съ твоѧ̀, ю҆́же 
и҆мѣ́хъ положе́нꙋ во ѹ҆брꙋ́сѣ.
</span>
<span type='verse' num='21'>
Боѧ́хсѧ бо тебѐ, 
ꙗ҆́кѡ человѣ́къ ꙗ҆́ръ є҆сѝ: взе́млеши є҆гѡ́же не 
положѝ, и҆ жне́ши є҆гѡ́же не сѣ́ѧвъ.
</span>
<span type='verse' num='22'>
Глаго́ла же 
є҆мꙋ̀: ѿ ѹ҆́стъ твои́хъ сꙋждꙋ́ ти, лꙋка́вый ра́бе: 
вѣ́дѧше, ꙗ҆́кѡ а҆́зъ человѣ́къ ꙗ҆́ръ є҆́смь, вземлю̀ 
є҆гѡ́же не положи́въ, и҆ жнꙋ̀ є҆гѡ́же не сѣ́ѧвъ.
</span>
<span type='verse' num='23'>
И҆ 
почто̀ не вда́лъ є҆сѝ моегѡ̀ сребра̀ кꙋпцє́мъ, и҆ а҆́зъ 
прише́дъ, съ ли́хвою и҆стѧза́лъ бы́хъ є҆̀;
</span>
<span type='verse' num='24'>
И҆ 
предстоѧ́щымъ речѐ: возⸯми́те ѿ негѡ̀ мна́съ, и҆ дади́те 
и҆мꙋ́щемꙋ (л. рл҃є) де́сѧть мна̑съ.
</span>
<span type='verse' num='25'>
И҆ рѣ́ша є҆мꙋ̀: 
гдⷭ҇и, и҆́мать де́сѧть мна̑съ.
</span>
<span type='verse' num='26'>
Глаго́лю бо ва́мъ, ꙗ҆́кѡ 
всѧ́комꙋ и҆мꙋ́щемꙋ да́стсѧ: а҆ ѿ неимꙋ́щагѡ, и҆ є҆́же 
и҆́мать, ѿи́метсѧ ѿ негѡ̀.
</span>
<span type='verse' num='27'>
Ѻ҆ба́че врагѝ моѧ̀ 
ѻ҆́ны, и҆̀же не хотѣ́вшыѧ мнѣ̀, да цр҃ь бы́хъ бы́лъ надⸯ 
ни́ми, приведи́те сѣ́мѡ, и҆ и҆зсѣцы́те предо мно́ю.
</span>
<span type='verse' num='28'>
И҆ 
сїѧ̑ ре́къ, и҆дѧ́ше предѝ восходѧ̀ во і҆ерꙋсали́мъ.

%&lt;Коне́цъ пѧткꙋ̀.%&gt;

%&lt;(заⷱ҇ ч҃ѕ)%&gt; [ѯ҃и]
</span>
<span type='verse' num='29'>
%&lt;И҆%&gt; бы́сть ꙗ҆́кѡ 
прибли́жисѧ%&lt;*%&gt;{%&lt;Понедѣ́льникъ сы́рныѧ недѣ́ли: В%&gt;о 
вре́мѧ ѻ҆́но, ꙗ҆́кѡ прибли́жисѧ і҆и҃съ%&lt;*%&gt;} въ виѳсфагі́ю 
и҆ виѳа́нїю, къ горѣ̀ нарица́емѣй є҆леѡ́нъ, посла̀ два̀ 
ѹ҆чени̑къ свои́хъ,
</span>
<span type='verse' num='30'>
Глаго́лѧ: и҆ди́те въ прѧ́мнꙋю ве́сь, 
и҆ въ ню́же входѧ́ща ѡ҆брѧ́щета жребѧ̀ привѧ́зано, на не́же 
никто́же николи́же ѿ человѣ̑къ всѣ́де: ѿрѣ́шша є҆̀ 
приведи́та.
</span>
<span type='verse' num='31'>
И҆ а҆́ще кто̀ вы̀ вопроша́етъ: почто̀ 
ѿрѣша́ета; си́це рцы́та є҆мꙋ̀: ꙗ҆́кѡ гдⷭ҇ь є҆го̀ 
тре́бꙋетъ.
</span>
<span type='verse' num='32'>
Ше́дша же пѡ́сланнаѧ, ѡ҆брѣто́ста, ꙗ҆́коже 
речѐ и҆́ма.
</span>
<span type='verse' num='33'>
Ѿрѣша́ющема же и҆́ма жребѧ̀, реко́ша 
госпо́дїе є҆гѡ̀ къ ни́ма: что̀ ѿрѣша́ета жребѧ̀;
</span>
<span type='verse' num='34'>

Ѻ҆на̑ же реко́ста: ꙗ҆́кѡ гдⷭ҇ь є҆го̀ тре́бꙋетъ.
</span>
<span type='verse' num='35'>
И҆ 
приведо́ста є҆̀ ко і҆и҃сови, и҆ возве́ргше ри̑зы своѧ̀ на 
жребѧ̀, всади́ша і҆и҃са.
</span>
<span type='verse' num='36'>
И҆дꙋ́щꙋ же є҆мꙋ̀, постила́хꙋ 
ри̑зы своѧ̀ по пꙋтѝ.

%&lt;(заⷱ҇ ч҃з)%&gt;
</span>
<span type='verse' num='37'>
%&lt;П%&gt;риближа́ющꙋ же сѧ 
є҆мꙋ̀%&lt;**%&gt;{%&lt;Понедѣ́льникъ к҃и нлⷣи: В%&gt;о вре́мѧ ѻ҆́но, 
приближа́ющꙋсѧ і҆и҃сови%&lt;**%&gt;} ѹ҆жѐ а҆́бїе къ 
низхожде́нїю горѣ̀ є҆леѡ́нстѣй, нача́ша всѐ мно́жество 
ѹ҆чени̑къ (л. рл҃є ѡ҆б.) ра́дꙋющесѧ хвали́ти бг҃а 
гла́сомъ ве́лїимъ, ѡ҆ всѣ́хъ си́лахъ ꙗ҆̀же ви́дѣша,
</span>
<span type='verse' num='38'>

Глаго́люще: благослове́нъ грѧды́й цр҃ь во и҆́мѧ гдⷭ҇не: 
ми́ръ на нб҃сѝ, и҆ сла́ва въ вы́шнихъ.
</span>
<span type='verse' num='39'>
И҆ нѣ́цыи 
фарїсе́є ѿ наро́да рѣ́ша къ немꙋ̀: ѹ҆чи́телю, запретѝ 
ѹ҆ченикѡ́мъ твои́мъ.
</span>
<span type='verse' num='40'>
И҆ ѿвѣща́въ речѐ и҆̀мъ: 
глаго́лю ва́мъ, ꙗ҆́кѡ а҆́ще сі́и ѹ҆молча́тъ, ка́менїе 
возопїе́тъ.

%&lt;Престꙋпѝ понедѣ́льникꙋ сы́рномꙋ на зача́ло р҃и.%&gt; 
[Прїи́де же де́нь ѻ҆прѣснѡ́къ:]


</span>
<span type='verse' num='41'>
И҆ ꙗ҆́кѡ прибли́жисѧ, ви́дѣвъ гра́дъ, пла́касѧ ѡ҆ 
не́мъ,
</span>
<span type='verse' num='42'>
Глаго́лѧ: ꙗ҆́кѡ а҆́ще бы разꙋмѣ́лъ и҆ ты̀ въ 
де́нь се́й тво́й, є҆́же ꙾къ смире́нїю꙾{꙾къ ми́рꙋ꙾} твоемꙋ̀, 
ны́нѣ же скры́сѧ ѿ ѻ҆́чїю твое́ю.
</span>
<span type='verse' num='43'>
Ꙗ҆́кѡ прїи́дꙋтъ 
дні́е на тѧ̀, и҆ ѡ҆бложа́тъ вразѝ твоѝ ѻ҆стро́гъ ѡ҆ 
тебѣ̀, и҆ ѡ҆бы́дꙋтъ тѧ̀, и҆ ѡ҆бⸯи́мꙋтъ тѧ̀ всю́дꙋ.
</span>
<span type='verse' num='44'>
И҆ 
разбїю́тъ тѧ̀ и҆ ча̑да твоѧ̀ въ тебѣ̀: и҆ не ѡ҆ста́вѧтъ 
ка́мень на ка́мени въ тебѣ̀: поне́же не разꙋмѣ̀ вре́мене 
посѣще́нїѧ твоегѡ̀.

%&lt;Коне́цъ понедѣ́льникꙋ к҃и-мꙋ.%&gt;

%&lt;(заⷱ҇ ч҃и)%&gt;
</span>
<span type='verse' num='45'>
%&lt;И҆%&gt; вше́дъ%&lt;*%&gt;{%&lt;Вто́рникъ к҃и 
недѣ́ли: В%&gt;о вре́мѧ ѻ҆́но, вше́дъ і҆и҃съ%&lt;*%&gt;} въ 
цр҃ковь, нача́тъ и҆згони́ти продаю́щыѧ въ не́й, и҆ 
кꙋпꙋ́ющыѧ,
</span>
<span type='verse' num='46'>
Глаго́лѧ и҆̀мъ: пи́сано є҆́сть: до́мъ мо́й, 
до́мъ моли́твы є҆́сть: вы́ же сотвори́сте є҆го̀ пеще́рꙋ 
разбо́йникѡмъ.
</span>
<span type='verse' num='47'>
И҆ бѣ̀ ѹ҆чѧ̀ по всѧ̀ днѝ въ це́ркви. 
а҆рхїере́є же и҆ кни́жницы и҆ска́хꙋ є҆го̀ погꙋби́ти, и҆ 
старѣ́йшины лю́демъ.
</span>
<span type='verse' num='48'>
И҆ (л. рл҃ѕ) не ѡ҆брѣта́хꙋ, что̀ 
сотворѧ́тъ є҆мꙋ̀: лю́дїе бо всѝ держа́хꙋсѧ є҆гѡ̀ 
послꙋ́шающе є҆гѡ̀.

%&lt;Коне́цъ вто́рникꙋ.%&gt;


</span>
<span type='chapter' num='20'>
%&lt;Глава̀ к҃.%&gt;
</span>

<span type='prepend'>


%&lt;(заⷱ҇ ч҃ѳ)%&gt; [ѯ҃ѳ]
</span>
<span type='verse' num='1'>
%&lt;И҆%&gt; бы́сть во є҆ди́нъ ѿ 
дні́й ѻ҆́нѣхъ, ѹ҆ча́щꙋ є҆мꙋ̀%&lt;*%&gt;{%&lt;Среда̀ к҃и 
недѣ́ли: В%&gt;о вре́мѧ ѻ҆́но, ѹ҆ча́щꙋ і҆и҃сꙋ%&lt;*%&gt;} лю́ди 
въ це́ркви и҆ благовѣствꙋ́ющꙋ, прїидо́ша свѧще́нницы и҆ 
кни́жницы со ста́рцы,
</span>
<span type='verse' num='2'>
И҆ рѣ́ша къ немꙋ̀, глаго́люще: 
рцы̀ на́мъ, ко́ею ѻ҆́бластїю сїѧ̑ твори́ши; и҆лѝ кто̀ 
є҆́сть да́вый тебѣ̀ вла́сть сїю̀;
</span>
<span type='verse' num='3'>
Ѿвѣща́въ же речѐ 
къ ни́мъ: вопрошꙋ̀ вы̀ и҆ а҆́зъ є҆ди́нагѡ словесѐ, и҆ 
рцы́те мѝ.
</span>
<span type='verse' num='4'>
Креще́нїе і҆ѡа́нново, съ небесе́ ли бѣ̀, 
и҆лѝ ѿ человѣ̑къ;
</span>
<span type='verse' num='5'>
Ѻ҆ни́ же помышлѧ́хꙋ къ себѣ̀ 
глаго́люще: ꙗ҆́кѡ а҆́ще рече́мъ, съ нб҃сѐ, рече́тъ: почто̀ 
ѹ҆́бѡ не вѣ́ровасте є҆мꙋ̀;
</span>
<span type='verse' num='6'>
А҆́ще ли же рече́мъ, ѿ 
человѣ̑къ: всѝ лю́дїе ка́менїемъ побїю́тъ ны̀. и҆звѣ́стно 
бо бѣ̀ ѡ҆ і҆ѡа́ннѣ, ꙗ҆́кѡ проро́къ бѣ̀.
</span>
<span type='verse' num='7'>
И҆ 
ѿвѣща́ша: не вѣ́мы ѿкꙋ́дꙋ.
</span>
<span type='verse' num='8'>
I҆и҃съ же речѐ и҆̀мъ: 
ни а҆́зъ глаго́лю ва́мъ, ко́ею ѻ҆́бластїю сїѧ̑ творю̀.

%&lt;Коне́цъ средѣ̀.%&gt;

%&lt;(заⷱ҇ р҃)%&gt; [ѻ҃]
</span>
<span type='verse' num='9'>
%&lt;Н%&gt;ача́тъ же къ лю́демъ 
глаго́лати при́тчꙋ сїю̀:%&lt;**%&gt;{%&lt;Четверто́къ к҃и недѣ́ли: 
Р%&gt;ечѐ гдⷭ҇ь при́тчꙋ сїю̀:%&lt;**%&gt;} человѣ́къ нѣ́кїй 
насадѝ вїногра́дъ, и҆ вдадѐ є҆го̀ дѣ́лателємъ, и҆ 
ѿи́де на лѣ́та мнѡ́га.
</span>
<span type='verse' num='10'>
И҆ во вре́мѧ посла̀ къ 
дѣ́лателємъ раба̀, да ѿ плода̀ вїногра́да дадꙋ́тъ 
є҆мꙋ̀: дѣ́латели же би́вше є҆го̀, посла́ша тща̀.
</span>
<span type='verse' num='11'>
И҆ 
(л. рл҃ѕ) приложѝ посла́ти дрꙋга́го раба̀: ѻ҆ни́ же и҆ 
того̀ би́вше, и҆ доса́ждьше є҆мꙋ̀, посла́ша тща̀.
</span>
<span type='verse' num='12'>
И҆ 
приложѝ посла́ти тре́тїѧго: ѻ҆ни́ же и҆ того̀ 
ѹ҆ѧ́звльше, и҆згна́ша.
</span>
<span type='verse' num='13'>
Рече́ же господи́нъ 
вїногра́да: что̀ сотворю̀; послю̀ сн҃а моего̀ 
возлю́бленнаго, є҆да̀ ка́кѡ є҆го̀ ви́дѣвше ѹ҆срамѧ́тсѧ; 

</span>
<span type='verse' num='14'>
Ви́дѣвше же є҆го̀ дѣ́лателє, мы́шлѧхꙋ къ себѣ̀, 
глаго́люще: се́й є҆́сть наслѣ́дникъ, прїиди́те, ѹ҆бїе́мъ 
є҆го̀, да на́ше бꙋ́детъ достоѧ́нїе.
</span>
<span type='verse' num='15'>
И҆ и҆зве́дше 
є҆го̀ во́нъ и҆зⸯ вїногра́да, ѹ҆би́ша. что̀ ѹ҆́бѡ 
сотвори́тъ и҆̀мъ гдⷭ҇и́нъ вїногра́да;
</span>
<span type='verse' num='16'>
Прїи́детъ и҆ 
погꙋби́тъ дѣ́латели сїѧ̑, и҆ вда́стъ вїногра́дъ и҆нѣ̑мъ. 
слы́шавше же реко́ша: да не бꙋ́детъ.
</span>
<span type='verse' num='17'>
Ѻ҆́нъ же 
воззрѣ́въ на ни́хъ, речѐ: что̀ ѹ҆́бѡ пи́саное сїѐ: 
ка́мень є҆го́же небрего́ша зи́ждꙋщїи, се́й бы́сть во главꙋ̀ 
ѹ҆́гла;
</span>
<span type='verse' num='18'>
Всѧ́къ пады́й на ка́мени то́мъ, сокрꙋши́тсѧ: 
а҆ на не́мже паде́тъ, стры́етъ є҆го̀.

%&lt;Коне́цъ четверткꙋ̀.%&gt;

%&lt;(заⷱ҇ р҃а)%&gt; %&lt;(пѧⷦ҇)%&gt;
</span>
<span type='verse' num='19'>
%&lt;И҆%&gt; взыска́ша 
а҆рхїере́є и҆ кни́жницы, возложи́ти на́нь рꙋ́цѣ въ то́й 
ча́съ,%&lt;*%&gt;{%&lt;Пѧто́къ к҃и недѣ́ли: В%&gt;о вре́мѧ ѻ҆́но, 
взыска́ша а҆рхїере́є и҆ ста́рцы, возложи́ти рꙋ́цѣ на 
і҆и҃са,%&lt;*%&gt;} и҆ ѹ҆боѧ́шасѧ наро́да: разꙋмѣ́ша бо, ꙗ҆́кѡ 
къ ни́мъ при́тчꙋ сїю̀ речѐ.
</span>
<span type='verse' num='20'>
И҆ соблю́дше, посла́ша 
꙾ла́ѧтели꙾{꙾навѣ́тникѡвъ꙾}, творѧ́ще себѐ пра́ведники 
бы́ти: да и҆́мꙋтъ є҆го̀ въ словесѝ, во є҆́же преда́ти 
є҆го̀ нача́льствꙋ и҆ ѻ҆́бласти и҆ге́мѡновѣ. [ѻ҃а]
</span>
<span type='verse' num='21'>
И҆ 
вопроси́ша є҆го̀ глаго́люще: ѹ҆чт҃лю, вѣ́мы, ꙗ҆́кѡ 
пра́вѡ глаго́леши и҆ ѹ҆чи́ши, и҆ не на лица̀ зри́ши, но 
вои́стиннꙋ пꙋтѝ (л. рл҃з) бж҃їю ѹ҆чи́ши.
</span>
<span type='verse' num='22'>
Досто́итъ ли 
на́мъ ке́сареви да́нь даѧ́ти, и҆лѝ нѝ;
</span>
<span type='verse' num='23'>
Разꙋмѣ́въ же 
и҆́хъ лꙋка́вство, речѐ къ ни́мъ: что́ мѧ и҆скꙋша́ете;
</span>
<span type='verse' num='24'>

Покажи́те мѝ ꙾ца́тꙋ꙾{гре́ческ. ꙾дина́рїй꙾}: чі́й и҆́мать 
ѻ҆́бразъ и҆ надписа́нїе; ѿвѣща́вше же реко́ша: 
ке́саревъ.
</span>
<span type='verse' num='25'>
Ѻ҆́нъ же речѐ и҆̀мъ: воздади́те ѹ҆̀бо 
ꙗ҆̀же ке́сарєва ке́сареви, и҆ ꙗ҆̀же бж҃їѧ бг҃ови.
</span>
<span type='verse' num='26'>
И҆ 
не мого́ша зазрѣ́ти глаго́ла є҆гѡ̀ предⸯ людьмѝ, и҆ 
диви́шасѧ ѡ҆ ѿвѣ́тѣ є҆гѡ̀, и҆ ѹ҆молча́ша.

%&lt;Коне́цъ пѧткꙋ̀.%&gt;

%&lt;(заⷱ҇ р҃в)%&gt; [ѻ҃в]
</span>
<span type='verse' num='27'>
%&lt;П%&gt;ристꙋпи́ша 
же%&lt;*%&gt;{%&lt;Понедѣ́льникъ к҃ѳ недѣ́ли: В%&gt;о вре́мѧ ѻ҆́но, 
пристꙋпи́ша ко і҆и҃сꙋ%&lt;*%&gt;} нѣ́цыи ѿ саддꙋкє́й, 
глаго́лющїи воскресе́нїю не бы́ти, вопроша́хꙋ є҆го̀,
</span>
<span type='verse' num='28'>

Глаго́люще: ѹ҆чи́телю, мѡѷсе́й написа̀ на́мъ: а҆́ще комꙋ̀ 
бра́тъ ѹ҆́мретъ, и҆мы́й женꙋ̀, и҆ то́й безча́денъ 
ѹ҆́мретъ, да бра́тъ є҆гѡ̀ по́йметъ женꙋ̀, и҆ возста́витъ 
сѣ́мѧ бра́тꙋ своемꙋ̀.
</span>
<span type='verse' num='29'>
Се́дмь ѹ҆́бѡ бра́тїѧ бѣ̀, и҆ 
пе́рвый поѧ́тъ женꙋ̀, ѹ҆́мре безча́денъ:
</span>
<span type='verse' num='30'>
И҆ поѧ́тъ 
вторы́й женꙋ̀, и҆ то́й ѹ҆́мре безча́денъ:
</span>
<span type='verse' num='31'>
И҆ тре́тїй 
поѧ́тъ ю҆̀, та́кожде же и҆ всѝ се́дмь: и҆ не ѡ҆ста́виша 
ча̑дъ, и҆ ѹ҆мро́ша.
</span>
<span type='verse' num='32'>
По́слѣжде же всѣ́хъ ѹ҆́мре и҆ 
жена̀.
</span>
<span type='verse' num='33'>
Въ воскресе́нїе ѹ҆́бѡ, кото́рагѡ и҆́хъ бꙋ́детъ 
жена̀; се́дмь бо и҆мѣ́ша ю҆̀ женꙋ̀.
</span>
<span type='verse' num='34'>
И҆ ѿвѣща́въ 
речѐ и҆̀мъ і҆и҃съ: сы́нове вѣ́ка сегѡ̀ же́нѧтсѧ, и҆ 
посѧга́ютъ:
</span>
<span type='verse' num='35'>
А҆ сподо́бльшїисѧ вѣ́къ ѻ҆́нъ 
ѹ҆лꙋчи́ти, и҆ воскресе́нїе є҆́же ѿ ме́ртвыхъ, ни 
же́нѧтсѧ, ни посѧга́ютъ.
</span>
<span type='verse' num='36'>
Ни ѹ҆мре́ти бо ктомꙋ̀ 
мо́гꙋтъ: ра́вни бо сꙋ́ть а҆́гг҃лѡмъ, (л. рл҃з ѡ҆б.) и҆ 
сн҃ове сꙋ́ть бж҃їи, воскресе́нїѧ сн҃ове сꙋ́ще.
</span>
<span type='verse' num='37'>
А҆ 
ꙗ҆́коже востаю́тъ ме́ртвїи, и҆ мѡѷсе́й сказа̀ при 
кꙋпинѣ̀, ꙗ҆́коже глаго́летъ: гдⷭ҇а бг҃а а҆враа́млѧ, и҆ 
бг҃а і҆саа́кова, и҆ бг҃а і҆а́кѡвлѧ.
</span>
<span type='verse' num='38'>
Бг҃ъ же нѣ́сть 
ме́ртвыхъ, но живы́хъ: вси́ бо томꙋ̀ жи́ви сꙋ́ть.
</span>
<span type='verse' num='39'>

Ѿвѣща́вше же нѣ́цыи ѿ кни̑жникъ, реко́ша: ѹ҆чи́телю, 
до́брѣ ре́клъ є҆сѝ.
</span>
<span type='verse' num='40'>
Ктомꙋ́же не смѣ́ѧхꙋ є҆го̀ 
вопроси́ти ничесо́же. рече́ же къ ни́мъ: [ѻ҃г]
</span>
<span type='verse' num='41'>
Ка́кѡ 
глаго́лютъ хрⷭ҇та̀ сн҃а дв҃дова бы́ти;
</span>
<span type='verse' num='42'>
Са́мъ бо дв҃дъ 
глаго́летъ въ кни́зѣ ѱало́мстѣй: речѐ гдⷭ҇ь гдⷭ҇еви 
моемꙋ̀, сѣдѝ ѡ҆деснꙋ́ю менѐ,
</span>
<span type='verse' num='43'>
До́ндеже положꙋ̀ врагѝ 
твоѧ̀ подно́жїе нога́ма твои́ма.
</span>
<span type='verse' num='44'>
Дв҃дъ ѹ҆́бѡ гдⷭ҇а 
є҆го̀ нарица́етъ: и҆ ка́кѡ сн҃ъ є҆мꙋ̀ є҆́сть;

%&lt;Коне́цъ понедѣ́льникꙋ.%&gt;

%&lt;(заⷱ҇ р҃г)%&gt;
</span>
<span type='verse' num='45'>
%&lt;С%&gt;лы́шащымъ же всѣ́мъ лю́демъ, 
речѐ ѹ҆ченикѡ́мъ свои́мъ:%&lt;*%&gt;{%&lt;Сꙋббѡ́та л҃д недѣ́ли: 
Р%&gt;ечѐ гдⷭ҇ь свои́мъ ѹ҆ченикѡ́мъ:%&lt;*%&gt;}
</span>
<span type='verse' num='46'>
Внемли́те 
себѣ̀ ѿ кни̑жникъ, хотѧ́щихъ ходи́ти во ѻ҆де́ждахъ, и҆ 
лю́бѧщихъ цѣлова̑нїѧ на то́ржищахъ, и҆ предсѣда̑нїѧ на 
со́нмищахъ, и҆ преждезва̑нїѧ на ве́черѧхъ:
</span>
<span type='verse' num='47'>
И҆̀же 
снѣда́ютъ до́мы вдови́цъ, и҆ ꙾вино́ю дале́че 
мо́лѧтсѧ꙾{꙾лицемѣ́рнѡ надо́лзѣ мо́лѧтсѧ꙾}: сі́и прїи́мꙋтъ 
ли́шше ѡ҆сꙋжде́нїе.


</span>
<span type='chapter' num='21'>
%&lt;Глава̀ к҃а.%&gt;
</span>

<span type='prepend'>



</span>
<span type='verse' num='1'>
%&lt;В%&gt;оззрѣ́въ же ви́дѣ вмета́ющыѧ *въ хра́мъ 
набдѧ́щїй и҆мѣ̑нїѧ*{*въ сокро́вищное храни́лище*}, да́ры 
своѧ̀ бога́тыѧ. [ѻ҃д]
</span>
<span type='verse' num='2'>
Ви́дѣвъ же и҆ нѣ́кꙋю вдови́цꙋ 
ѹ҆бо́гꙋ, вмета́ющꙋ тꙋ̀ двѣ̀ ле́птѣ,
</span>
<span type='verse' num='3'>
И҆ речѐ: 
вои́стиннꙋ глаго́лю (л. рл҃и) ва́мъ, ꙗ҆́кѡ вдови́ца сїѧ̀ 
ѹ҆бо́гаѧ мно́жае всѣ́хъ вве́рже.
</span>
<span type='verse' num='4'>
Вси́ бо сі́и ѿ 
и҆збы́тка своегѡ̀ вверго́ша въ да́ры бг҃ови: сїѧ́ же ѿ 
лише́нїѧ своегѡ̀ всѐ житїѐ, є҆́же и҆мѣ̀, вве́рже.

%&lt;Коне́цъ сꙋббѡ́тѣ.%&gt;

%&lt;(заⷱ҇ р҃д)%&gt;
</span>
<span type='verse' num='5'>
%&lt;И҆%&gt; нѣ́кимъ глаго́лющымъ ѡ҆ 
цр҃кви,%&lt;*%&gt;{%&lt;Среда̀ к҃ѳ недѣ́ли: В%&gt;о вре́мѧ ѻ҆́но, 
нѣ́кѡимъ глаго́лющымъ ко і҆и҃сови ѡ҆ цр҃кви,%&lt;*%&gt;} ꙗ҆́кѡ 
ка́менїемъ до́брымъ и҆ сосꙋ́ды ѹ҆кра́шена, речѐ:
</span>
<span type='verse' num='6'>
Сїѧ̑ 
ꙗ҆̀же ви́дите, прїи́дꙋтъ дні́е, въ нѧ́же не ѡ҆ста́нетъ 
ка́мень на ка́мени, и҆́же не разори́тсѧ. [ѻ҃є]
</span>
<span type='verse' num='7'>

Вопроси́ша же є҆го̀, глаго́люще: ѹ҆чи́телю, когда̀ 
ѹ҆́бѡ сїѧ̑ бꙋ́дꙋтъ; и҆ что́ є҆сть зна́менїе, є҆гда̀ 
хотѧ́тъ сїѧ̑ бы́ти;

%&lt;Престꙋпѝ средѣ̀.%&gt;

%&lt;(заⷱ҇ р҃є)%&gt;
</span>
<span type='verse' num='8'>
%&lt;Ѻ҆́%&gt;нъ же речѐ:%&lt;**%&gt;{%&lt;Сꙋббѡ́та 
мѧсопꙋ́стнаѧ: Р%&gt;ечѐ гдⷭ҇ь:%&lt;**%&gt;} блюди́те, да не 
прельще́ни бꙋ́дете: мно́зи бо прїи́дꙋтъ во и҆́мѧ моѐ, 
глаго́люще, ꙗ҆́кѡ а҆́зъ є҆́смь, и҆ вре́мѧ прибли́жисѧ: не 
и҆зы́дите ѹ҆́бѡ во слѣ́дъ и҆́хъ.
</span>
<span type='verse' num='9'>
Е҆гда́ же 
ѹ҆слы́шите бра̑ни и҆ нестроє́нїѧ, не ѹ҆бо́йтесѧ: 
подоба́етъ бо си́мъ бы́ти пре́жде, но не ѹ҆̀ [а҆́бїе] 
кончи́на.

%&lt;Престꙋпѝ сꙋббѡ́тѣ.%&gt; %&lt;Чтѝ средѣ̀:%&gt;


</span>
<span type='verse' num='10'>
Тогда̀ глаго́лаше и҆̀мъ: воста́нетъ бо ꙗ҆зы́къ на 
ꙗ҆зы́къ, и҆ ца́рство на ца́рство.
</span>
<span type='verse' num='11'>
Трꙋ́си же вели́цы по 
мѣ́стамъ, и҆ гла́ди и҆ па̑гꙋбы бꙋ́дꙋтъ: страхова̑нїѧ же и҆ 
зна́мєнїѧ вє́лїѧ съ небесѐ бꙋ́дꙋтъ. (л. рл҃и ѡ҆б.)

%&lt;Престꙋпѝ средѣ̀.%&gt;

%&lt;(заⷱ҇ р҃ѕ)%&gt;
</span>
<span type='verse' num='12'>
%&lt;П%&gt;ре́жде же си́хъ 
всѣ́хъ,%&lt;*%&gt;{%&lt;Вто́рникъ к҃ѳ недѣ́ли: Р%&gt;ечѐ гдⷭ҇ь 
свои́мъ ѹ҆ченикѡ́мъ: внемли́те ѿ человѣ̑къ%&lt;*%&gt;} 
возложа́тъ на вы̀ рꙋ́ки своѧ̀, и҆ и҆жденꙋ́тъ, предаю́ще на 
сѡ́нмища и҆ темни́цы, ведо́мы къ царє́мъ и҆ влады́камъ, 
и҆́мене моегѡ̀ ра́ди.
</span>
<span type='verse' num='13'>
Прилꙋчи́тсѧ же ва́мъ во 
свидѣ́тельство:
</span>
<span type='verse' num='14'>
Положи́те ѹ҆́бѡ на сердца́хъ 
ва́шихъ, не пре́жде поꙋча́тисѧ ѿвѣщава́ти.
</span>
<span type='verse' num='15'>
А҆́зъ бо 
да́мъ ва́мъ ѹ҆ста̀ и҆ премꙋ́дрость, є҆́йже не возмо́гꙋтъ 
проти́витисѧ, и҆лѝ ѿвѣща́ти всѝ противлѧ́ющїисѧ ва́мъ. 

</span>
<span type='verse' num='16'>
Пре́дани же бꙋ́дете и҆ роди́тели, и҆ бра́тїею, и҆ 
ро́домъ, и҆ дрꙋ́ги, и҆ ѹ҆мертвѧ́тъ ѿ ва́съ.
</span>
<span type='verse' num='17'>
И҆ 
бꙋ́дете ненави́дими ѿ всѣ́хъ и҆́мене моегѡ̀ ра́ди.
</span>
<span type='verse' num='18'>

И҆ вла́съ главы̀ ва́шеѧ не поги́бнетъ.
</span>
<span type='verse' num='19'>
Въ терпѣ́нїи 
ва́шемъ стѧжи́те дꙋшѧ̀ ва́шѧ.

%&lt;Коне́цъ вто́рникꙋ.%&gt; %&lt;Чтѝ средѣ̀:%&gt;


</span>
<span type='verse' num='20'>
Е҆гда́ же ѹ҆́зрите ѡ҆бстои́мь і҆ерꙋсали́мъ вѡ́и, 
тогда̀ разꙋмѣ́йте, ꙗ҆́кѡ прибли́жисѧ запꙋстѣ́нїе є҆мꙋ̀. 

</span>
<span type='verse' num='21'>
Тогда̀ сꙋ́щїи во і҆ꙋде́и, да бѣ́гаютъ въ го́ры: и҆ 
и҆̀же посредѣ̀ є҆гѡ̀ да и҆схо́дѧтъ: и҆ и҆̀же во страна́хъ, 
да не вхо́дѧтъ во́нь.
</span>
<span type='verse' num='22'>
Ꙗ҆́кѡ дні́е ѿмще́нїю сі́и 
сꙋ́ть, ꙗ҆́кѡ и҆спо́лнитисѧ всемꙋ̀ пи́санномꙋ.
</span>
<span type='verse' num='23'>
Го́ре же 
и҆мꙋ́щымъ во ѹ҆тро́бѣ, и҆ доѧ́щымъ въ ты́ѧ днѝ: бꙋ́детъ 
бо бѣда̀ ве́лїѧ на землѝ, и҆ гнѣ́въ на лю́дехъ си́хъ.
</span>
<span type='verse' num='24'>

И҆ падꙋ́тъ во ѻ҆́стрїи меча̀, и҆ плѣне́ни бꙋ́дꙋтъ во всѧ̀ 
ꙗ҆зы́ки: и҆ і҆ерꙋсали́мъ бꙋ́детъ попира́емь ꙗ҆зы́ки, 
до́ндеже сконча́ютсѧ времена̀ ꙗ҆зы̑къ.

%&lt;Коне́цъ средѣ̀.%&gt; (л. рк҃ѳ)

%&lt;Чтѝ сꙋббѡ́тѣ:%&gt;


</span>
<span type='verse' num='25'>
И҆ бꙋ́дꙋтъ зна́мєнїѧ въ со́лнцѣ, и҆ лꙋнѣ̀, и҆ 
ѕвѣзда́хъ: и҆ на землѝ тꙋга̀ ꙗ҆зы́кѡмъ, ѿ неча́ѧнїѧ, 
шꙋ́ма морска́гѡ и҆ возмꙋще́нїѧ,
</span>
<span type='verse' num='26'>
И҆здыха́ющымъ 
человѣ́кѡмъ ѿ стра́ха и҆ ча́ѧнїѧ грѧдꙋ́щихъ на 
вселе́ннꙋю: си̑лы бо нбⷭ҇ныѧ подви́гнꙋтсѧ.
</span>
<span type='verse' num='27'>
И҆ тогда̀ 
ѹ҆́зрѧтъ сн҃а человѣ́ческа грѧдꙋ́ща на ѻ҆́блацѣхъ съ 
си́лою и҆ сла́вою мно́гою.

%&lt;Престꙋпѝ сꙋббѡ́тѣ.%&gt;

%&lt;(заⷱ҇ р҃з)%&gt;
</span>
<span type='verse' num='28'>
%&lt;Н%&gt;ачина́ющымъ же си́мъ 
быва́ти,%&lt;*%&gt;{%&lt;Четверто́къ к҃ѳ недѣ́ли: Р%&gt;ечѐ гдⷭ҇ь 
свои́мъ ѹ҆ч҃нкѡ́мъ:%&lt;*%&gt;} восклони́тесѧ, и҆ воздви́гните 
главы̀ ва́шѧ, занѐ приближа́етсѧ и҆збавле́нїе ва́ше.
</span>
<span type='verse' num='29'>
И҆ 
речѐ при́тчꙋ и҆̀мъ: ви́дите смоко́вницꙋ, и҆ всѧ̀ древа̀:
</span>
<span type='verse' num='30'>

Е҆гда̀ прошиба́ютсѧ ѹ҆жѐ, ви́дѧще са́ми вѣ́сте ꙗ҆́кѡ 
бли́зъ жа́тва є҆́сть.
</span>
<span type='verse' num='31'>
Та́кѡ и҆ вы̀ є҆гда̀ ѹ҆́зрите 
сїѧ̑ быва́юща, вѣ́дите, ꙗ҆́кѡ бли́зъ є҆́сть црⷭ҇твїе 
бж҃їе.
</span>
<span type='verse' num='32'>
А҆ми́нь глаго́лю ва́мъ, ꙗ҆́кѡ не и҆́мать прейтѝ 
ро́дъ се́й, до́ндеже всѧ̑ сїѧ̑ бꙋ́дꙋтъ.

%&lt;Чтѝ сꙋббѡ́тѣ:%&gt;


</span>
<span type='verse' num='33'>
Не́бо и҆ землѧ̀ ми́мѡ и҆́детъ, а҆ словеса̀ моѧ̀ не 
и҆́мꙋтъ прейтѝ.

%&lt;Коне́цъ четверткꙋ̀.%&gt;


</span>
<span type='verse' num='34'>
Внемли́те же себѣ̀, да не когда̀ ѡ҆тѧгча́ютъ 
сердца̀ ва́ша ѡ҆бⸯѧде́нїемъ и҆ пїѧ́нствомъ, и҆ печа́льми 
(л. рл҃ѳ ѡ҆б.) жите́йскими, и҆ на́йдетъ на вы̀ внеза́пꙋ 
де́нь то́й.
</span>
<span type='verse' num='35'>
Ꙗ҆́кѡ сѣ́ть бо прїи́детъ на всѧ̀ живꙋ́щыѧ 
на лицы̀ всеѧ̀ землѝ.
</span>
<span type='verse' num='36'>
Бди́те ѹ҆́бѡ на всѧ́ко вре́мѧ 
молѧ́щесѧ, да сподо́битесѧ ѹ҆бѣжа́ти всѣ́хъ си́хъ 
хотѧ́щихъ бы́ти, и҆ ста́ти предⸯ сн҃омъ человѣ́ческимъ.

%&lt;Коне́цъ сꙋббѡ́тѣ.%&gt;

%&lt;(заⷱ҇ р҃и)%&gt;
</span>
<span type='verse' num='37'>
%&lt;Б%&gt;ѣ́ же%&lt;*%&gt;{%&lt;Пѧто́къ к҃ѳ 
недѣ́ли: В%&gt;о вре́мѧ ѻ҆́но, бѣ̀ і҆и҃съ%&lt;*%&gt;} во днѝ во 
цр҃кви ѹ҆чѧ̀, но́щїю же и҆сходѧ̀ водворѧ́шесѧ въ горѣ̀, 
нарица́емѣй є҆леѡ́нъ.
</span>
<span type='verse' num='38'>
И҆ всѝ лю́дїе и҆зⸯ ѹ҆́тра 
прихожда́хꙋ къ немꙋ̀ во це́рковь, послꙋ́шати є҆гѡ̀.


</span>
<span type='chapter' num='22'>
%&lt;Глава̀ к҃в.%&gt;
</span>

<span type='prepend'>


%&lt;(заⷱ҇)%&gt; [ѻ҃ѕ]
</span>
<span type='verse' num='1'>
%&lt;П%&gt;риближа́шесѧ же%&lt;**%&gt;{%&lt;Во 
ст҃ы́й и҆ вели́кїй четверто́къ на ѹ҆́трени, до зача́ла 
р҃ѳ, безⸯ престꙋ́пки: В%&gt;о вре́мѧ ѻ҆́но, 
приближа́шесѧ%&lt;**%&gt;} пра́здникъ ѻ҆прѣснѡ́къ, глаго́лемый 
па́сха.
</span>
<span type='verse' num='2'>
И҆ и҆ска́хꙋ а҆рхїере́є и҆ кни́жницы, ка́кѡ бы́ша 
ѹ҆би́ли є҆го̀: боѧ́хꙋсѧ бо люде́й.
</span>
<span type='verse' num='3'>
Вни́де же сатана̀ 
во і҆ꙋ́дꙋ нарица́емаго і҆скарїѡ́тъ, сꙋ́ща ѿ числа̀ 
ѻ҆боюна́десѧте.
</span>
<span type='verse' num='4'>
И҆ ше́дъ глаго́ла а҆рхїере́ѡмъ и҆ 
воево́дамъ, ка́кѡ є҆го̀ преда́стъ и҆̀мъ.
</span>
<span type='verse' num='5'>
И҆ 
возра́довашасѧ: и҆ совѣща́ша є҆мꙋ̀ сре́бреники да́ти.
</span>
<span type='verse' num='6'>

И҆ ꙾и҆сповѣ́да꙾{꙾ѡ҆бѣща́сѧ꙾}: и҆ и҆ска́ше подо́бна 
вре́мене, да преда́стъ є҆го̀ и҆̀мъ безⸯ наро́да.

%&lt;Чтѝ понедѣ́льникꙋ сы́рныѧ недѣ́ли:%&gt;


</span>
<span type='verse' num='7'>
Прїи́де же де́нь ѻ҆прѣснѡ́къ, во́ньже подо́бно бѣ̀ 
(л. р҃м) [вре́мѧ] жре́ти па́схꙋ.
</span>
<span type='verse' num='8'>
И҆ посла̀ петра̀ и҆ 
і҆ѡа́нна, ре́къ: ше́дша ѹ҆гото́вайта на́мъ па́схꙋ, да 
ꙗ҆́мы.

%&lt;Коне́цъ пѧткꙋ̀.%&gt;


</span>
<span type='verse' num='9'>
Ѻ҆́на же реко́ста є҆мꙋ̀: гдѣ̀ хо́щеши, 
ѹ҆гото́ваемъ;
</span>
<span type='verse' num='10'>
Ѻ҆́нъ же речѐ и҆̀мъ: сѐ восходѧ́щема 
ва́ма во гра́дъ, срѧ́щетъ вы̀ человѣ́къ, въ скꙋде́льницѣ 
во́дꙋ носѧ̀: по не́мъ и҆дѣ́та въ до́мъ, во́ньже вхо́дитъ. 

</span>
<span type='verse' num='11'>
И҆ рцѣ́та до́мꙋ влады́цѣ: глаго́летъ тебѣ̀ 
ѹ҆чи́тель, гдѣ̀ є҆́сть ѻ҆би́тель, и҆дѣ́же па́схꙋ со 
ѹ҆ченикѝ мои́ми снѣ́мъ;
</span>
<span type='verse' num='12'>
И҆ то́й ва́ма пока́жетъ 
го́рницꙋ ве́лїю по́стланꙋ: тꙋ̀ ѹ҆гото́вайта.
</span>
<span type='verse' num='13'>
Ше́дша 
же ѡ҆брѣто́ста ꙗ҆́коже речѐ и҆́ма: и҆ ѹ҆гото́васта 
па́схꙋ.
</span>
<span type='verse' num='14'>
И҆ є҆гда̀ бы́сть ча́съ, возлежѐ, и҆ 
ѻ҆бана́десѧте а҆пⷭ҇ла съ ни́мъ.
</span>
<span type='verse' num='15'>
И҆ речѐ къ ни́мъ: 
жела́нїемъ возжелѣ́хъ сїю̀ па́схꙋ ꙗ҆́сти съ ва́ми, пре́жде 
да́же не прїимꙋ̀ мꙋ́къ.
</span>
<span type='verse' num='16'>
Глаго́лю бо ва́мъ, ꙗ҆́кѡ 
ѿсе́лѣ не и҆́мамъ ꙗ҆́сти ѿ негѡ̀, до́ндеже сконча́ютсѧ 
во црⷭ҇твїи бж҃їи.
</span>
<span type='verse' num='17'>
И҆ прїи́мъ ча́шꙋ, хвалꙋ̀ возда́въ 
речѐ: прїими́те сїю̀, и҆ раздѣли́те себѣ̀.
</span>
<span type='verse' num='18'>
Глаго́лю 
бо ва́мъ, ꙗ҆́кѡ не и҆́мамъ пи́ти ѿ плода̀ ло́знагѡ, 
до́ндеже црⷭ҇твїе бж҃їе прїи́детъ.
</span>
<span type='verse' num='19'>
И҆ прїи́мъ хлѣ́бъ, 
хвалꙋ̀ возда́въ преломѝ: и҆ дадѐ и҆̀мъ глаго́лѧ: сїѐ 
є҆́сть тѣ́ло моѐ, є҆́же за вы̀ дае́мо: сїѐ твори́те въ 
моѐ воспомина́нїе.
</span>
<span type='verse' num='20'>
Та́кожде же и҆ ча́шꙋ по ве́чери, 
глаго́лѧ: сїѧ̀ ча́ша, но́вый завѣ́тъ мое́ю кро́вїю, ꙗ҆́же 
за вы̀ пролива́етсѧ.
</span>
<span type='verse' num='21'>
Ѻ҆ба́че сѐ рꙋка̀ предаю́щагѡ мѧ̀ 
со мно́ю є҆́сть на трапе́зѣ.
</span>
<span type='verse' num='22'>
И҆ сн҃ъ ѹ҆́бѡ 
человѣ́ческїй и҆́детъ ꙾по рече́нномꙋ꙾{꙾по 
предⸯꙋста́вленномꙋ [совѣ́тꙋ]꙾}, ѻ҆ба́че го́ре человѣ́кꙋ 
томꙋ̀, и҆́мже предае́тсѧ.
</span>
<span type='verse' num='23'>
И҆ ті́и нача́ша и҆ска́ти въ 
себѣ̀, кото́рый ѹ҆́бѡ ѿ ни́хъ (л. р҃м ѡ҆б.) хотѧ́й сїѐ 
сотвори́ти; [ѻ҃з]
</span>
<span type='verse' num='24'>
Бы́сть же и҆ прѧ̀ въ ни́хъ, кі́й 
мни́тсѧ и҆́хъ бы́ти бо́лїй;
</span>
<span type='verse' num='25'>
Ѻ҆́нъ же речѐ и҆̀мъ: 
ца́рїе ꙗ҆зы̑къ госпо́дствꙋютъ и҆́ми, и҆ ѡ҆блада́ющїи и҆́ми, 
благода́телє нарица́ютсѧ.
</span>
<span type='verse' num='26'>
Вы́ же не та́кѡ: но бо́лїй въ 
ва́съ, да бꙋ́детъ ꙗ҆́кѡ мні́й, и҆ ста́рѣй, ꙗ҆́кѡ слꙋжа́й. 

</span>
<span type='verse' num='27'>
Кто́ бо бо́лїй; возлежа́й ли и҆лѝ слꙋжа́й; не возлежа́й 
ли; а҆́зъ же посредѣ̀ ва́съ є҆́смь ꙗ҆́кѡ слꙋжа́й.
</span>
<span type='verse' num='28'>
Вы́ 
же є҆стѐ пребы́вше со мно́ю въ напа́стехъ мои́хъ.
</span>
<span type='verse' num='29'>
И҆ 
а҆́зъ завѣщава́ю ва́мъ, ꙗ҆́коже завѣща̀ мнѣ̀ ѻ҆ц҃ъ 
мо́й, црⷭ҇тво:
</span>
<span type='verse' num='30'>
Да ꙗ҆́сте и҆ пїе́те на трапе́зѣ мое́й во 
црⷭ҇твїи мое́мъ: и҆ сѧ́дете на престо́лѣхъ сꙋдѧ́ще 
ѻ҆бѣмана́десѧте колѣ́нома і҆и҃левыма. [ѻ҃и]
</span>
<span type='verse' num='31'>
Рече́ же 
гдⷭ҇ь: сі́мѡне, сі́мѡне, сѐ сатана̀ про́ситъ ва́съ, да бы̀ 
сѣ́ѧлъ ꙗ҆́кѡ пшени́цꙋ.
</span>
<span type='verse' num='32'>
А҆́зъ же моли́хсѧ ѡ҆ тебѣ̀, да 
не ѡ҆скꙋдѣ́етъ вѣ́ра твоѧ̀: и҆ ты̀ нѣ́когда ѡ҆бра́щьсѧ, 
ѹ҆твердѝ бра́тїю твою̀.
</span>
<span type='verse' num='33'>
Ѻ҆́нъ же речѐ є҆мꙋ̀: 
гдⷭ҇и, съ тобо́ю гото́въ є҆́смь и҆ въ темни́цꙋ и҆ въ 
сме́рть и҆тѝ.
</span>
<span type='verse' num='34'>
Ѻ҆́нъ же речѐ: глаго́лю тѝ пе́тре, не 
возгласи́тъ пѣ́телъ дне́сь, до́ндеже трикра́ты 
ѿве́ржешисѧ менѐ не вѣ́дѣти.
</span>
<span type='verse' num='35'>
И҆ речѐ и҆̀мъ: 
є҆гда̀ посла́хъ вы̀ безⸯ влага́лища, и҆ безⸯ мѣ́ха, и҆ 
безⸯ сапѡ́гъ, є҆да̀ что̀ лише́ни бы́сте; ѻ҆ни́ же рѣ́ша: 
ничесѡ́же.
</span>
<span type='verse' num='36'>
Рече́ же и҆̀мъ: но ны́нѣ и҆́же и҆́мать 
влага́лище, да во́зⸯметъ, та́кожде и҆ мѣ́хъ: а҆ и҆́же не 
и҆́мать, да прода́стъ ри́зꙋ свою̀, и҆ кꙋ́питъ но́жъ.
</span>
<span type='verse' num='37'>

Глаго́лю бо ва́мъ: ꙗ҆́кѡ є҆щѐ пи́саное сѐ, подоба́етъ да 
сконча́етсѧ ѡ҆ мнѣ̀: є҆́же и҆ со беззако́нными вмѣни́сѧ. 
и҆́бо є҆́же ѡ҆ мнѣ̀, кончи́нꙋ и҆́мать.
</span>
<span type='verse' num='38'>
Ѻ҆ни́ же 
рѣ́ша: гдⷭ҇и сѐ ножа̀ здѣ̀ два̀. ѻ҆́нъ же речѐ и҆̀мъ: 
дово́льно є҆́сть. (л. рм҃а)

%&lt;(заⷱ҇ р҃ѳ)%&gt;
</span>
<span type='verse' num='39'>
%&lt;И҆%&gt; и҆зше́дъ,%&lt;*%&gt;{%&lt;Вто́рникъ 
сыропꙋ́стный: В%&gt;о вре́мѧ ѻ҆́но, и҆зше́дъ і҆и҃съ%&lt;*%&gt;} 
и҆́де по ѻ҆бы́чаю въ го́рꙋ є҆леѡ́нскꙋю: по не́мже и҆до́ша 
ѹ҆ченицы̀ є҆гѡ̀.

%&lt;Коне́цъ понедѣ́льникꙋ сы́рныѧ недѣ́ли, и҆ вели́кагѡ 
четвертка̀ на ѹ҆́трени.%&gt;


</span>
<span type='verse' num='40'>
Бы́въ же на мѣ́стѣ, речѐ и҆̀мъ: моли́тесѧ, да не 
вни́дете въ напа́сть.
</span>
<span type='verse' num='41'>
И҆ са́мъ ѿстꙋпѝ ѿ ни́хъ 
ꙗ҆́кѡ верже́нїемъ ка́мене, и҆ покло́нь колѣ̑на молѧ́шесѧ, 

</span>
<span type='verse' num='42'>
Глаго́лѧ: ѻ҆́ч҃е, а҆́ще во́лиши мимонестѝ ча́шꙋ сїю̀ 
ѿ менѐ: ѻ҆ба́че не моѧ̀ во́лѧ, но твоѧ̀ да бꙋ́детъ.

%&lt;Престꙋпѝ вто́рникꙋ. Чтѝ четверткꙋ̀ вели́комꙋ:%&gt;


</span>
<span type='verse' num='43'>
Ꙗ҆ви́сѧ же є҆мꙋ̀ а҆́гг҃лъ съ небесѐ ѹ҆крѣплѧ́ѧ 
є҆го̀.
</span>
<span type='verse' num='44'>
И҆ бы́въ въ по́двизѣ, прилѣ́жнѣе молѧ́шесѧ: 
бы́сть же по́тъ є҆гѡ̀, ꙗ҆́кѡ ка́плѧ кро́ве ка́плющи на 
зе́млю.
</span>
<span type='verse' num='45'>
И҆ воста́въ ѿ моли́твы,

%&lt;Престꙋпѝ четверткꙋ̀ вели́комꙋ, въ матѳе́и зача́ло 
р҃и:%&gt; [Прїи́де ко ѹ҆ченикѡ́мъ:]

%&lt;Чтѝ вто́рникꙋ:%&gt;

и҆ прише́дъ ко ѹ҆ченикѡ́мъ, ѡ҆брѣ́те и҆̀хъ спѧ́щѧ ѿ 
печа́ли.
</span>
<span type='verse' num='46'>
И҆ речѐ и҆̀мъ: что̀ спитѐ; воста́вше 
моли́тесѧ, да не вни́дете въ напа́сть.
</span>
<span type='verse' num='47'>
Е҆ще́ же є҆мꙋ̀ 
глаго́лющꙋ, сѐ наро́дъ, и҆ нарица́емый і҆ꙋ́да є҆ди́нъ ѿ 
ѻ҆боюна́десѧте, и҆дѧ́ше предⸯ ни́ми. и҆ пристꙋпѝ ко 
і҆и҃сови цѣлова́ти є҆го̀. сїе́ бо бѣ̀ зна́менїе да́лъ 
и҆̀мъ: є҆го́же а҆́ще (л. рм҃а ѡ҆б.) лобжꙋ̀, то́й є҆́сть. 

</span>
<span type='verse' num='48'>
I҆и҃съ же речѐ є҆мꙋ̀: і҆ꙋ́до, лобза́нїемъ ли сн҃а 
человѣ́ческаго предае́ши;
</span>
<span type='verse' num='49'>
Ви́дѣвше же, и҆̀же бѣ́хꙋ ѡ҆ 
не́мъ быва́емое, рѣ́ша є҆мꙋ̀: гдⷭ҇и, а҆́ще ѹ҆да́римъ 
ноже́мъ;
</span>
<span type='verse' num='50'>
И҆ ѹ҆да́ри є҆ди́нъ нѣ́кїй ѿ ни́хъ 
а҆рхїере́ова раба̀, и҆ ѹ҆рѣ́за є҆мꙋ̀ ѹ҆́хо десно́е. 

</span>
<span type='verse' num='51'>
Ѿвѣща́въ же і҆и҃съ, речѐ: ѡ҆ста́вите до сегѡ̀, и҆ 
коснꙋ́въ во ѹ҆́хо є҆гѡ̀, и҆сцѣлѝ є҆го̀.
</span>
<span type='verse' num='52'>
Рече́ же 
і҆и҃съ ко прише́дшымъ на́нь а҆рхїере́ѡмъ, и҆ воево́дамъ 
церкѡ́внымъ, и҆ ста́рцємъ: ꙗ҆́кѡ на разбо́йника ли 
и҆зыдо́сте, со ѻ҆рꙋ́жїемъ и҆ дреко́льми ꙗ҆́ти мѧ̀;
</span>
<span type='verse' num='53'>
По 
всѧ̀ днѝ сꙋ́щꙋ мѝ съ ва́ми въ це́ркви, не простро́сте 
рꙋкѝ на мѧ̀: но сѐ є҆́сть ва́ша годи́на, и҆ ѻ҆́бласть 
те́мнаѧ.
</span>
<span type='verse' num='54'>
Е҆́мше же є҆го̀ ведо́ша, и҆ введо́ша є҆го̀ 
во дво́ръ а҆рхїере́овъ: пе́тръ же во слѣ́дъ и҆дѧ́ше 
и҆здале́ча.
</span>
<span type='verse' num='55'>
Возгнѣ́щшємъ же ѻ҆́гнь посредѣ̀ двора̀, 
и҆ вкꙋ́пѣ сѣдѧ́щымъ и҆̀мъ, сѣдѧ́ше пе́тръ посредѣ̀ 
и҆́хъ.
</span>
<span type='verse' num='56'>
Ѹ҆зрѣ́вши же є҆го̀ рабы́нѧ нѣ́каѧ, сѣдѧ́ща 
при ꙾свѣ́тѣ꙾{꙾ѻ҆гнѣ̀꙾}, и҆ воззрѣ́вши на́нь, речѐ: и҆ 
се́й съ ни́мъ бѣ̀.
</span>
<span type='verse' num='57'>
Ѻ҆́нъ же ѿве́ржесѧ є҆гѡ̀, 
глаго́лѧ: же́но, не зна́ю є҆гѡ̀.
</span>
<span type='verse' num='58'>
И҆ по ма́лѣ дрꙋгі́й 
ви́дѣвъ є҆го̀, речѐ: и҆ ты̀ ѿ ни́хъ є҆сѝ. пе́тръ же 
речѐ. человѣ́че, нѣ́смь.
</span>
<span type='verse' num='59'>
И҆ мимоше́дшꙋ ꙗ҆́кѡ часꙋ̀ 
є҆ди́номꙋ, и҆́нъ нѣ́кїй крѣплѧ́шесѧ, глаго́лѧ: вои́стиннꙋ 
и҆ се́й съ ни́мъ бѣ̀: и҆́бо галїле́анинъ є҆́сть.
</span>
<span type='verse' num='60'>

Рече́ же пе́тръ: человѣ́че, не вѣ́мъ є҆́же глаго́леши. и҆ 
а҆́бїе, є҆щѐ глаго́лющꙋ є҆мꙋ̀, возгласѝ пѣ́телъ.
</span>
<span type='verse' num='61'>

И҆ ѡ҆бра́щсѧ гдⷭ҇ь воззрѣ̀ на петра̀, и҆ помѧнꙋ̀ пе́тръ 
сло́во гдⷭ҇не, ꙗ҆́коже речѐ є҆мꙋ̀: ꙗ҆́кѡ пре́жде да́же 
пѣ́телъ не возгласи́тъ, ѿве́ржешисѧ менѐ трикра́ты. 

</span>
<span type='verse' num='62'>
И҆ и҆зше́дъ во́нъ, пла́касѧ го́рькѡ.
</span>
<span type='verse' num='63'>
И҆ мꙋ́жїе, 
держа́щїи і҆и҃са, (л. рм҃в) рꙋга́хꙋсѧ є҆мꙋ̀ бїю́ще.
</span>
<span type='verse' num='64'>

И҆ закры́вше є҆го̀, бїѧ́хꙋ є҆го̀ по лицꙋ̀, и҆ вопроша́хꙋ 
є҆го̀, глаго́люще: прорцы̀, кто́ є҆сть ѹ҆даре́й тѧ̀; 

</span>
<span type='verse' num='65'>
И҆ и҆́на мнѡ́га хꙋ́лѧще глаго́лахꙋ на́нь.
</span>
<span type='verse' num='66'>
И҆ 
ꙗ҆́кѡ бы́сть де́нь, собра́шасѧ ста́рцы людсті́и и҆ 
а҆рхїере́є, и҆ кни́жницы, и҆ ведо́ша є҆го̀ на со́нмъ 
сво́й,
</span>
<span type='verse' num='67'>
Глаго́люще: а҆́ще ты̀ є҆сѝ хрⷭ҇то́съ, рцы̀ 
на́мъ; рече́ же и҆̀мъ: а҆́ще ва́мъ рекꙋ̀, не и҆́мете вѣ́ры. 

</span>
<span type='verse' num='68'>
А҆́ще же и҆ вопрошꙋ̀ вы̀, не ѿвѣща́ете мѝ, ни 
ѿпꙋститѐ.
</span>
<span type='verse' num='69'>
Ѿсе́лѣ бꙋ́детъ сн҃ъ человѣ́ческїй 
сѣдѧ́й ѡ҆деснꙋ́ю си́лы бж҃їѧ.
</span>
<span type='verse' num='70'>
Рѣ́ша же всѝ: ты́ ли 
ѹ҆́бѡ є҆сѝ сн҃ъ бж҃їй; ѻ҆́нъ же къ ни́мъ речѐ: вы̀ 
глаго́лете, ꙗ҆́кѡ а҆́зъ є҆́смь.
</span>
<span type='verse' num='71'>
Ѻ҆ни́ же рѣ́ша: 
что̀ є҆щѐ тре́бꙋемъ свидѣ́тельства; са́ми бо слы́шахомъ 
ѿ ѹ҆́стъ є҆гѡ̀.


</span>
<span type='chapter' num='23'>
%&lt;Глава̀ к҃г.%&gt;
</span>

<span type='prepend'>


%&lt;(заⷱ҇ р҃і)%&gt;
</span>
<span type='verse' num='1'>
%&lt;И҆%&gt; воста́вше всѐ мно́жество 
и҆́хъ, ведо́ша є҆го̀ къ пїла́тꙋ.

%&lt;Коне́цъ вто́рникꙋ сы́рномꙋ.%&gt;


</span>
<span type='verse' num='2'>
Нача́ша же%&lt;*%&gt;{%&lt;Въ четверто́къ сыропꙋ́стный: В%&gt;о 
вре́мѧ ѻ҆́но, ведо́ша і҆и҃са а҆рхїере́и, и҆ кни́жницы, и҆ 
ста́рцы людсті́и къ пїла́тꙋ, и҆ нача́ша%&lt;*%&gt;} на́нь ва́дити, 
глаго́люще: сего̀ ѡ҆брѣто́хомъ развраща́юща ꙗ҆зы́къ на́шъ, 
и҆ возбранѧ́юща ке́сареви да́нь даѧ́ти: глаго́люща себѐ 
хрⷭ҇та̀ цр҃ѧ̀ бы́ти.
</span>
<span type='verse' num='3'>
Пїла́тъ же вопросѝ є҆го̀, 
глаго́лѧ: ты́ ли є҆сѝ цр҃ь і҆ꙋде́ѡмъ; ѻ҆́нъ же 
ѿвѣща́въ речѐ є҆мꙋ̀: ты̀ глаго́леши.
</span>
<span type='verse' num='4'>
Пїла́тъ же 
речѐ ко а҆рхїере́ѡмъ и҆ наро́дꙋ: (л. рм҃в ѡ҆б.) никоеѧ́же 
ѡ҆брѣта́ю вины̀ въ человѣ́цѣ се́мъ.
</span>
<span type='verse' num='5'>
Ѻ҆ни́ же 
крѣплѧ́хꙋсѧ, глаго́люще: ꙗ҆́кѡ развраща́етъ лю́ди, ѹ҆чѧ̀ 
по все́й і҆ꙋде́и, наче́нъ ѿ галїле́и до здѣ̀.
</span>
<span type='verse' num='6'>
Пїла́тъ 
же слы́шавъ галїле́ю, вопросѝ: а҆́ще человѣ́къ 
галїле́анинъ є҆́сть;
</span>
<span type='verse' num='7'>
И҆ разꙋмѣ́въ, ꙗ҆́кѡ ѿ 
ѻ҆́бласти и҆́рѡдовы є҆́сть, посла̀ є҆го̀ ко и҆́рѡдꙋ, 
сꙋ́щꙋ и҆ томꙋ̀ во і҆ерꙋсали́мѣ въ ты́ѧ днѝ.
</span>
<span type='verse' num='8'>
И҆́рѡдъ же 
ви́дѣвъ і҆и҃са, ра́дъ бы́сть ѕѣлѡ̀: бѣ́ бо жела́ѧ ѿ 
мно́га вре́мене ви́дѣти є҆го̀: занѐ слы́шаше мнѡ́га ѡ҆ 
не́мъ, и҆ надѣ́ѧшесѧ зна́менїе нѣ́кое ви́дѣти ѿ негѡ̀ 
быва́емо.
</span>
<span type='verse' num='9'>
Вопроша́ше же є҆го̀ словесы̀ мно́ги: ѻ҆́нъ же 
ничесѡ́же ѿвѣщава́ше є҆мꙋ̀.
</span>
<span type='verse' num='10'>
Стоѧ́хꙋ же а҆рхїере́є 
и҆ кни́жницы прилѣ́жнѡ ва́дѧще на́нь. [ѻ҃ѳ]
</span>
<span type='verse' num='11'>

Ѹ҆кори́въ же є҆го̀ и҆́рѡдъ съ вѡ́и свои́ми, и҆ 
порꙋга́всѧ, ѡ҆бо́лкъ є҆го̀ въ ри́зꙋ свѣ́тлꙋ, возвратѝ 
є҆го̀ къ пїла́тꙋ.
</span>
<span type='verse' num='12'>
Бы́ста же сѝ дрꙋ́га, и҆́рѡдъ же и҆ 
пїла́тъ въ то́й де́нь съ собо́ю: пре́жде бо бѣ́ста враждꙋ̀ 
и҆мꙋ́ща междꙋ̀ собо́ю.
</span>
<span type='verse' num='13'>
Пїла́тъ же созва̀ а҆рхїерє́и, 
и҆ кнѧ́зи, и҆ лю́ди.
</span>
<span type='verse' num='14'>
Речѐ къ ни́мъ: приведо́сте мѝ 
человѣ́ка сего̀, ꙗ҆́кѡ развраща́юща лю́ди: и҆ сѐ а҆́зъ 
предⸯ ва́ми и҆стѧза́въ, ни є҆ди́ныѧ же ѡ҆брѣта́ю въ 
человѣ́цѣ се́мъ вины̀, ꙗ҆̀же на́нь ва́дите.
</span>
<span type='verse' num='15'>
Но ни 
и҆́рѡдъ: посла́хъ бо є҆го̀ къ немꙋ̀, и҆ сѐ ничто́же 
досто́йно сме́рти сотворе́но є҆́сть ѡ҆ не́мъ.
</span>
<span type='verse' num='16'>

꙾Показа́въ꙾{꙾Наказа́въ꙾} ѹ҆́бѡ є҆го̀, ѿпꙋщꙋ̀.
</span>
<span type='verse' num='17'>

Нꙋ́ждꙋ же и҆мѧ́ше на всѧ̀ пра́здники, ѿпꙋща́ти и҆̀мъ 
є҆ди́наго.
</span>
<span type='verse' num='18'>
Возопи́ша же всѝ наро́ди глаго́люще: 
возⸯмѝ сего̀, ѿпꙋсти́ же на́мъ вара́ввꙋ:
</span>
<span type='verse' num='19'>
И҆́же бѣ̀ 
за нѣ́кꙋю крамолꙋ̀, бы́вшꙋю во гра́дѣ, и҆ ѹ҆бі́йство 
вве́рженъ въ темни́цꙋ.
</span>
<span type='verse' num='20'>
Па́ки же пїла́тъ возгласѝ, хотѧ̀ 
(л. рм҃г) ѿпꙋсти́ти і҆и҃са.
</span>
<span type='verse' num='21'>
Ѻ҆ни́ же возглаша́хꙋ, 
глаго́люще: распнѝ, распнѝ є҆го̀.
</span>
<span type='verse' num='22'>
Ѻ҆́нъ же трети́цею 
речѐ къ ни́мъ: что́ бо ѕло̀ сотворѝ се́й; ничесѡ́же 
досто́йна сме́рти ѡ҆брѣто́хъ ѡ҆ не́мъ: 
꙾показа́въ꙾{꙾наказа́въ꙾} ѹ҆́бѡ є҆го̀, ѿпꙋщꙋ̀.
</span>
<span type='verse' num='23'>

Ѻ҆ни́ же прилѣжа́хꙋ гла́сы вели́кими, просѧ́ще є҆го̀ на 
распѧ́тїе, и҆ *ѹ҆стоѧ́хꙋ*{*превозмога́хꙋ*} гла́си и҆́хъ и҆ 
а҆рхїере́йстїи.
</span>
<span type='verse' num='24'>
Пїла́тъ же посꙋдѝ бы́ти проше́нїю 
и҆́хъ.
</span>
<span type='verse' num='25'>
Ѿпꙋсти́ же и҆́же за крамолꙋ̀ и҆ ѹ҆бі́йство 
всажде́ннаго въ темни́цꙋ, є҆го́же проша́хꙋ: і҆и҃са же 
преда́въ во́ли и҆́хъ.
</span>
<span type='verse' num='26'>
И҆ ꙗ҆́кѡ поведо́ша є҆го̀, 
є҆́мше сі́мѡна нѣ́коего кѷрине́а грѧдꙋ́ща съ села̀, 
возложи́ша на́нь крⷭ҇тъ, носи́ти по і҆и҃сѣ. [п҃]
</span>
<span type='verse' num='27'>

И҆дѧ́ше же во слѣ́дъ є҆гѡ̀ наро́дъ мно́гъ люде́й, и҆ 
жєны̀, ꙗ҆̀же и҆ пла́кахꙋсѧ и҆ рыда́хꙋ є҆гѡ̀.
</span>
<span type='verse' num='28'>

Ѡ҆бра́щсѧ же къ ни́мъ і҆и҃съ, речѐ: дщє́ри і҆ерꙋсали́мски, 
не пла́читесѧ ѡ҆ мнѣ̀, ѻ҆ба́че себѐ пла́чите, и҆ ча̑дъ 
ва́шихъ.
</span>
<span type='verse' num='29'>
Ꙗ҆́кѡ сѐ дні́е грѧдꙋ́тъ, въ нѧ́же рекꙋ́тъ: 
блаже́ны неплѡ́ды, и҆ ѹ҆трѡ́бы, ꙗ҆̀же не роди́ша, и҆ 
сосцы̀, и҆̀же не дои́ша.
</span>
<span type='verse' num='30'>
Тогда̀ начнꙋ́тъ глаго́лати 
гора́мъ: пади́те на ны̀. и҆ холмѡ́мъ: покры́йте ны̀.
</span>
<span type='verse' num='31'>

Занѐ а҆́ще въ сꙋ́ровѣ дре́вѣ сїѧ̑ творѧ́тъ, въ сꙋ́сѣ 
что̀ бꙋ́детъ;

%&lt;(заⷱ҇ ра҃і)%&gt;
</span>
<span type='verse' num='32'>
%&lt;В%&gt;едѧ́хꙋ%&lt;*%&gt;{%&lt;Е҆ѵⷢ҇лїе и҃ 
ст҃ы́хъ страсте́й: В%&gt;о вре́мѧ ѻ҆́но, ведѧ́хꙋ со 
і҆и҃сомъ%&lt;* Сїе́ же и҆ на ѕ҃-мъ часѣ̀, въ пѧто́къ 
вели́кїй.%&gt;} же и҆ и҆́на два̀ ѕлодѣ́ѧ съ ни́мъ ѹ҆би́ти. 

</span>
<span type='verse' num='33'>
И҆ є҆гда̀ прїидо́ша на мѣ́сто нарица́емое ло́бное, тꙋ̀ 
распѧ́ша є҆го̀, и҆ ѕлодѣ̑ѧ, ѻ҆́ваго ѹ҆́бѡ ѡ҆деснꙋ́ю, а҆ 
дрꙋга́го ѡ҆шꙋ́юю.
</span>
<span type='verse' num='34'>
I҆и҃съ же глаго́лаше: ѻ҆́ч҃е, 
ѿпꙋстѝ и҆̀мъ: не вѣ́дѧтъ бо что̀ творѧ́тъ. (л. рм҃г 
ѡ҆б.)

%&lt;Престꙋпѝ четверткꙋ̀ сы́рномꙋ.%&gt;

раздѣлѧ́юще же ри̑зы є҆гѡ̀, мета́хꙋ жрє́бїѧ.
</span>
<span type='verse' num='35'>
И҆ 
стоѧ́хꙋ лю́дїе зрѧ́ще. рꙋга́хꙋсѧ же и҆ кнѧ́зи съ ни́ми, 
глаго́люще: и҆ны̑ѧ спасѐ, да спасе́тъ и҆ себѐ, а҆́ще то́й 
є҆́сть хрⷭ҇то́съ бж҃їй и҆збра́нный.
</span>
<span type='verse' num='36'>
Рꙋга́хꙋсѧ же є҆мꙋ̀ 
и҆ во́ини, пристꙋпа́юще, и҆ ѻ҆́цетъ придѣ́юще є҆мꙋ̀.
</span>
<span type='verse' num='37'>

И҆ глаго́лахꙋ: а҆́ще ты̀ є҆сѝ цр҃ь і҆ꙋде́йскъ, спаси́сѧ 
са́мъ.
</span>
<span type='verse' num='38'>
Бѣ́ же и҆ написа́нїе напи́сано надⸯ ни́мъ 
писмены̀ є҆́ллинскими, и҆ ри́мскими, и҆ є҆вре́йскими: се́й 
є҆́сть цр҃ь і҆ꙋде́йскъ.

%&lt;Чтѝ пѧткꙋ̀ вели́комꙋ ве́черъ:%&gt;


</span>
<span type='verse' num='39'>
Е҆ди́нъ же ѿ ѡ҆бѣ́шеною ѕлодѣ̑ю хꙋ́лѧше є҆го̀, 
глаго́лѧ: а҆́ще ты̀ є҆сѝ хрⷭ҇то́съ, спасѝ себѐ и҆ на́ю. 

</span>
<span type='verse' num='40'>
Ѿвѣща́въ же дрꙋгі́й, преща́ше є҆мꙋ̀, глаго́лѧ: ни лѝ 
ты̀ бои́шисѧ бг҃а, ꙗ҆́кѡ въ то́мже ѡ҆сꙋжде́нъ є҆сѝ;
</span>
<span type='verse' num='41'>

И҆ мы̀ ѹ҆́бѡ въ пра́вдꙋ, достѡ́йнаѧ бо по дѣлѡ́мъ на́ю 
воспрїе́млева: се́й же ни є҆ди́нагѡ ѕла̀ сотворѝ. [п҃а] 

</span>
<span type='verse' num='42'>
И҆ глаго́лаше і҆и҃сови: помѧни́ мѧ гдⷭ҇и, є҆гда̀ 
прїи́деши во црⷭ҇твїи сѝ.
</span>
<span type='verse' num='43'>
И҆ речѐ є҆мꙋ̀ і҆и҃съ: 
а҆ми́нь глаго́лю тебѣ̀, дне́сь со мно́ю бꙋ́деши въ раѝ.

%&lt;Прейдѝ пѧткꙋ̀ вели́комꙋ ве́черъ, въ матѳе́и:%&gt; 
[Мимоходѧ́щїи же:]

%&lt;Чтѝ четверткꙋ̀ сы́рномꙋ:%&gt;


</span>
<span type='verse' num='44'>
Бѣ́ же ча́съ ꙗ҆́кѡ шесты́й, и҆ тма̀ бы́сть по 
все́й землѝ до часа̀ девѧ́тагѡ.
</span>
<span type='verse' num='45'>
И҆ поме́рче со́лнце, 
и҆ завѣ́са цр҃ко́внаѧ раздра́сѧ посредѣ̀.
</span>
<span type='verse' num='46'>
И҆ возгла́шь 
гла́сомъ ве́лїимъ і҆и҃съ речѐ: ѻ҆́ч҃е, въ рꙋ́цѣ твоѝ 
предаю̀ (л. рм҃д) дх҃ъ мо́й: и҆ сїѧ̑ ре́къ и҆́здше.
</span>
<span type='verse' num='47'>

Ви́дѣвъ же со́тникъ бы́вшее, просла́ви бг҃а, глаго́лѧ: 
вои́стиннꙋ человѣ́къ се́й пра́веденъ бѣ̀.
</span>
<span type='verse' num='48'>
И҆ всѝ 
прише́дшїи наро́ди на позо́ръ се́й, ви́дѧще быва̑ющаѧ, 
бїю́ще пє́рси своѧ̀, возвраща́хꙋсѧ.
</span>
<span type='verse' num='49'>
Стоѧ́хꙋ же всѝ 
зна́емїи є҆гѡ̀ и҆здале́ча, и҆ жєны̀ спослѣ́дствовавшыѧ 
є҆мꙋ̀ ѿ галїле́и, зрѧ́ще си́хъ.

%&lt;Коне́цъ и҃-мꙋ страстно́мꙋ, и҆ ѕ҃-мꙋ часꙋ̀.%&gt;

[п҃в]
</span>
<span type='verse' num='50'>
И҆ сѐ мꙋ́жъ и҆́менемъ і҆ѡ́сифъ, совѣ́тникъ, 
сы́й мꙋ́жъ бла́гъ и҆ пра́веденъ:
</span>
<span type='verse' num='51'>
Се́й не бѣ̀ приста́лъ 
совѣ́тꙋ и҆ дѣ́лꙋ и҆́хъ, ѿ а҆рїмаѳе́а гра́да і҆ꙋде́йска, 
и҆́же ча́ѧше и҆ то́й црⷭ҇твїѧ бж҃їѧ.
</span>
<span type='verse' num='52'>
Се́й пристꙋ́пль къ 
пїла́тꙋ, просѝ тѣ́ло і҆и҃сово.
</span>
<span type='verse' num='53'>
И҆ сне́мъ є҆̀, 
ѡ҆бви́тъ плащани́цею, и҆ положѝ є҆̀ во гро́бѣ 
и҆зсѣ́ченѣ, въ не́мже не бѣ̀ никто́же никогда́же 
положе́нъ.
</span>
<span type='verse' num='54'>
И҆ де́нь бѣ̀ пѧто́къ, и҆ сꙋббѡ́та свѣта́ше. 

</span>
<span type='verse' num='55'>
Во слѣ́дъ же ше́дшыѧ жєны̀, ꙗ҆̀же бѧ́хꙋ пришлѝ съ 
ни́мъ ѿ галїле́и, ви́дѣша гро́бъ, и҆ ꙗ҆́кѡ положе́но 
бы́сть тѣ́ло є҆гѡ̀.
</span>
<span type='verse' num='56'>
Возвра́щшесѧ же ѹ҆гото́ваша 
а҆рѡма́ты, и҆ мѵ́ро: и҆ въ сꙋббѡ́тꙋ ѹ҆́бѡ ѹ҆молча́ша по 
за́повѣди.

%&lt;Коне́цъ четверткꙋ̀ сы́рномꙋ.%&gt;


</span>
<span type='chapter' num='24'>
%&lt;Глава̀ к҃д.%&gt;
</span>

<span type='prepend'>


%&lt;(заⷱ҇ рв҃і)%&gt;
</span>
<span type='verse' num='1'>
%&lt;В%&gt;о є҆ди́нꙋ же ѿ сꙋббѡ́тъ, 
ѕѣлѡ̀ ра́нѡ, прїидо́ша на гро́бъ,%&lt;*%&gt;{%&lt;Е҆ѵⷢ҇лїе д҃ 
воскре́сное: В%&gt;о вре́мѧ ѻ҆́но, во є҆ди́нꙋ ѿ сꙋббѡ́тъ, 
ѕѣлѡ̀ ра́нѡ прїидо́ша жєны̀ на гро́бъ,%&lt;*%&gt;} носѧ́ще 
ꙗ҆̀же ѹ҆гото́ваша а҆рѡма́ты, и҆ дрꙋгі́ѧ съ ни́ми.
</span>
<span type='verse' num='2'>

Ѡ҆брѣто́ша же (л. рм҃д ѡ҆б.) ка́мень ѿвале́нъ ѿ гро́ба: 

</span>
<span type='verse' num='3'>
И҆ вше́дше, не ѡ҆брѣто́ша тѣлесѐ гдⷭ҇а і҆и҃са.
</span>
<span type='verse' num='4'>
И҆ 
бы́сть не домышлѧ́ющымсѧ и҆̀мъ ѡ҆ се́мъ, и҆ сѐ мꙋ́жа два̀ 
ста́ста въ ни́хъ въ ри́захъ блеща́щихсѧ.
</span>
<span type='verse' num='5'>
Пристра́шнымъ 
же бы́вшымъ и҆̀мъ, и҆ покло́ншымъ ли́ца на зе́млю, реко́ста 
къ ни́мъ: что̀ и҆́щете жива́гѡ съ ме́ртвыми;
</span>
<span type='verse' num='6'>
Нѣ́сть 
здѣ̀, но воста̀. помѧни́те ꙗ҆́коже глаго́ла ва́мъ, є҆щѐ 
сы́й въ галїле́и,
</span>
<span type='verse' num='7'>
Глаго́лѧ: ꙗ҆́кѡ подоба́етъ сн҃ꙋ 
человѣ́ческомꙋ пре́данꙋ бы́ти въ рꙋ́цѣ человѣ̑къ 
грѣ̑шникъ, и҆ про́пѧтꙋ бы́ти, и҆ въ тре́тїй де́нь 
воскрⷭ҇нꙋти:
</span>
<span type='verse' num='8'>
И҆ помѧнꙋ́ша глаго́лы є҆гѡ̀.
</span>
<span type='verse' num='9'>
И҆ 
возвра́щшесѧ ѿ гро́ба, возвѣсти́ша всѧ̑ сїѧ̑ 
є҆диномꙋна́десѧте, и҆ всѣ́мъ про́чымъ.
</span>
<span type='verse' num='10'>
Бѧ́ше же 
магдали́на марі́а, и҆ і҆ѡа́нна, и҆ марі́а і҆а́кѡвлѧ, и҆ 
про́чыѧ съ ни́ми, ꙗ҆̀же глаго́лахꙋ ко а҆по́столѡмъ сїѧ̑. 

</span>
<span type='verse' num='11'>
И҆ ꙗ҆ви́шасѧ предⸯ ни́ми ꙗ҆́кѡ лжа̀ глаго́лы и҆́хъ, 
и҆ не вѣ́ровахꙋ и҆̀мъ.

%&lt;(заⷱ҇ рг҃і)%&gt;
</span>
<span type='verse' num='12'>
%&lt;П%&gt;е́тръ же%&lt;*%&gt;{%&lt;Вто́рникъ 
свѣ́тлыѧ недѣ́ли, сїе́ же и҆ воскре́сно є҃: В%&gt;о вре́мѧ 
ѻ҆́но, пе́тръ*} воста́въ течѐ ко гро́бꙋ, и҆ прини́къ 
ви́дѣ ри̑зы є҆ди́ны лежа́щѧ, и҆ ѿи́де, въ себѣ̀ дивѧ́сѧ 
бы́вшемꙋ.

%&lt;Коне́цъ д҃-мꙋ воскре́сномꙋ.%&gt;


</span>
<span type='verse' num='13'>
И҆ сѐ, два̀ ѿ ни́хъ бѣ́ста и҆дꙋ́ща въ то́йже 
де́нь въ ве́сь, ѿстоѧ́щꙋ ста́дїй шестьдесѧ́тъ ѿ 
і҆ерꙋсали́ма, є҆́йже и҆́мѧ є҆ммаꙋ́съ.
</span>
<span type='verse' num='14'>
И҆ та̑ 
бесѣ́доваста къ себѣ̀ ѡ҆ всѣ́хъ си́хъ приклю́чшихсѧ. 

</span>
<span type='verse' num='15'>
И҆ бы́сть бесѣ́дꙋющема и҆́ма и҆ совопроща́ющемасѧ: и҆ 
са́мъ і҆и҃съ прибли́жисѧ, (л. рм҃є) и҆дѧ́ше съ ни́ма.
</span>
<span type='verse' num='16'>

Ѻ҆́чи же є҆ю̀ держа́стѣсѧ, да є҆гѡ̀ не позна́ета.
</span>
<span type='verse' num='17'>

Рече́ же къ ни́ма: что̀ сꙋ́ть словеса̀ сїѧ̀, ѡ҆ ни́хже 
стѧза́етасѧ къ себѣ̀ и҆дꙋ́ща, и҆ є҆ста̀ дрѧ́хла;
</span>
<span type='verse' num='18'>

Ѿвѣща́въ же є҆ди́нъ, є҆мꙋ́же и҆́мѧ клео́па, речѐ къ 
немꙋ̀: ты́ ли є҆ди́нъ пришле́цъ є҆сѝ во і҆ерꙋсали́мъ, и҆ 
не ѹ҆вѣ́дѣ бы́вшихъ въ не́мъ во днѝ сїѧ̀;
</span>
<span type='verse' num='19'>
И҆ речѐ 
и҆́ма: кі́ихъ; ѻ҆́на же рѣ́ста є҆мꙋ̀: ꙗ҆̀же ѡ҆ і҆и҃сѣ 
назарѧни́нѣ, и҆́же бы́сть мꙋ́жъ проро́къ, си́ленъ дѣ́ломъ 
и҆ сло́вомъ предⸯ бг҃омъ и҆ всѣ́ми людьмѝ.
</span>
<span type='verse' num='20'>
Ка́кѡ 
преда́ша є҆го̀ а҆рхїере́и и҆ кнѧ́зи на́ши на ѡ҆сꙋжде́нїе 
сме́рти, и҆ распѧ́ша є҆го̀.
</span>
<span type='verse' num='21'>
Мы́ же надѣ́ѧхомсѧ, ꙗ҆́кѡ 
се́й є҆́сть хотѧ̀ и҆зба́вити і҆и҃лѧ: но и҆ надⸯ всѣ́ми 
си́ми тре́тїй се́й де́нь и҆́мать дне́сь, ѿне́лиже сїѧ̑ 
бы́ша.
</span>
<span type='verse' num='22'>
Но и҆ жєны̀ нѣ́кїѧ ѿ на́съ ѹ҆жаси́ша ны̀, 
бы́вшыѧ ра́нѡ ѹ҆ гро́ба:
</span>
<span type='verse' num='23'>
И҆ не ѡ҆брѣ́тше тѣлесѐ 
є҆гѡ̀, прїидо́ша глаго́люще, и҆ ꙗ҆вле́нїе а҆́гг҃лъ 
ви́дѣвше, и҆̀же глаго́лютъ є҆го̀ жи́ва.
</span>
<span type='verse' num='24'>
И҆ и҆до́ша 
нѣ́цыи ѿ на́съ ко гро́бꙋ: и҆ ѡ҆брѣто́ша та́кѡ, ꙗ҆́коже 
и҆ жєны̀ рѣ́ша, самогѡ́ же не ви́дѣша.
</span>
<span type='verse' num='25'>
И҆ то́й речѐ 
къ ни́ма: ѽ несмы́слєннаѧ и҆ кѡ́снаѧ се́рдцемъ, є҆́же 
вѣ́ровати ѡ҆ всѣ́хъ, ꙗ҆̀же глаго́лаша проро́цы.
</span>
<span type='verse' num='26'>
Не 
сїѧ̑ ли подоба́ше пострада́ти хрⷭ҇тꙋ̀, и҆ вни́ти въ сла́вꙋ 
свою̀;
</span>
<span type='verse' num='27'>
И҆ наче́нъ ѿ мѡѷсе́а, и҆ ѿ всѣ́хъ прорѡ́къ, 
сказа́ше и҆́ма ѿ всѣ́хъ писа́нїй ꙗ҆̀же ѡ҆ не́мъ.
</span>
<span type='verse' num='28'>
И҆ 
прибли́жишасѧ въ ве́сь, въ ню́же и҆дѧ́ста: и҆ то́й 
творѧ́шесѧ далеча́йше и҆тѝ.
</span>
<span type='verse' num='29'>
И҆ нꙋ́ждаста є҆го̀, 
глаго́люще: ѡ҆блѧ́зи съ на́ма, ꙗ҆́кѡ къ ве́черꙋ є҆́сть, и҆ 
преклони́лсѧ є҆́сть де́нь. и҆ вни́де съ ни́ма ѡ҆блещѝ.
</span>
<span type='verse' num='30'>

И҆ бы́сть ꙗ҆́кѡ возлежѐ съ ни́ма, и҆ прїи́мъ хлѣ́бъ 
благословѝ, и҆ преломи́въ (л. рм҃є ѡ҆б.) даѧ́ше и҆́ма.
</span>
<span type='verse' num='31'>

Ѻ҆́нѣма же ѿверзо́стѣсѧ ѻ҆́чи, и҆ позна́ста є҆го̀: и҆ 
то́й неви́димь бы́сть и҆́ма.
</span>
<span type='verse' num='32'>
И҆ реко́ста къ себѣ̀: не 
се́рдце ли на́ю горѧ̀ бѣ̀ въ на́ю, є҆гда̀ глаго́лаше на́ма 
на пꙋтѝ, и҆ ꙗ҆́кѡ ска́зоваше на́ма писа̑нїѧ;
</span>
<span type='verse' num='33'>
И҆ 
воста́вша въ то́й ча́съ, возврати́стасѧ во і҆ерꙋсали́мъ, и҆ 
ѡ҆брѣто́ста совокꙋ́плены є҆динагона́десѧте, и҆ и҆̀же бѧ́хꙋ 
съ ни́ми,
</span>
<span type='verse' num='34'>
Глаго́лющихъ, ꙗ҆́кѡ вои́стиннꙋ воста̀ гдⷭ҇ь, 
и҆ ꙗ҆ви́сѧ сі́мѡнꙋ.
</span>
<span type='verse' num='35'>
И҆ та̀ повѣ́даста, ꙗ҆̀же бы́ша 
на пꙋтѝ: и҆ ꙗ҆́кѡ позна́сѧ и҆́ма въ преломле́нїи хлѣ́ба.

%&lt;Коне́цъ вто́рникꙋ, и҆ є҃-мꙋ воскре́сномꙋ.%&gt;

%&lt;(заⷱ҇ рд҃і)%&gt;
</span>
<span type='verse' num='36'>
%&lt;С%&gt;їѧ̑ же и҆̀мъ глаго́лющымъ, и҆ 
са́мъ і҆и҃съ ста̀ посредѣ̀ и҆́хъ,%&lt;*%&gt;{%&lt;Е҆ѵⷢ҇лїе ѕ҃ 
воскре́сное: В%&gt;о вре́мѧ ѻ҆́но, воскре́съ і҆и҃съ ѿ 
ме́ртвыхъ, ста̀ посредѣ̀ ѹ҆чени̑къ свои́хъ,%&lt;* Сїе́ же и҆ 
на лїтꙋргі́и вознесе́нїю.%&gt;} и҆ глаго́ла и҆̀мъ: ми́ръ ва́мъ. 

</span>
<span type='verse' num='37'>
Ѹ҆боѧ́вшесѧ же и҆ пристра́шни бы́вше, мнѧ́хꙋ дꙋ́хъ 
ви́дѧще.
</span>
<span type='verse' num='38'>
И҆ речѐ и҆̀мъ: что̀ смꙋще́ни є҆стѐ; и҆ 
почто̀ помышлє́нїѧ вхо́дѧтъ въ сердца̀ ва́ша;
</span>
<span type='verse' num='39'>
Ви́дите 
рꙋ́цѣ моѝ, и҆ но́зѣ моѝ, ꙗ҆́кѡ са́мъ а҆́зъ є҆́смь. 
ѡ҆сѧжи́те мѧ̀ и҆ ви́дите, ꙗ҆́кѡ дꙋ́хъ пло́ти и҆ ко́сти не 
и҆́мать, ꙗ҆́коже менѐ ви́дите и҆мꙋ́ща.
</span>
<span type='verse' num='40'>
И҆ сїѐ ре́къ, 
показа̀ и҆̀мъ рꙋ́цѣ и҆ но́зѣ.
</span>
<span type='verse' num='41'>
Е҆ще́ же не вѣ́рꙋющымъ 
и҆̀мъ ѿ ра́дости, и҆ чꙋдѧ́щымсѧ, речѐ и҆̀мъ: и҆́мате ли 
что̀ снѣ́дно здѣ̀,
</span>
<span type='verse' num='42'>
Ѻ҆ни́ же да́ша є҆мꙋ̀ ры́бы 
печены̀ ча́сть, и҆ ѿ пче́лъ со́тъ.
</span>
<span type='verse' num='43'>
И҆ взе́мъ, предⸯ 
ни́ми ꙗ҆дѐ.
</span>
<span type='verse' num='44'>
Рече́ же и҆̀мъ: сїѧ̀ сꙋ́ть словеса̀, 
ꙗ҆̀же глаго́лахъ къ ва́мъ, є҆щѐ (л. рм҃ѕ) сы́й съ ва́ми, 
ꙗ҆́кѡ подоба́етъ сконча́тисѧ всѣ̑мъ напи̑саннымъ въ 
зако́нѣ мѡѷсе́овѣ, и҆ проро́цѣхъ и҆ ѱалмѣ́хъ ѡ҆ 
мнѣ̀.
</span>
<span type='verse' num='45'>
Тогда̀ ѿве́рзе и҆̀мъ ѹ҆́мъ, разꙋмѣ́ти 
писа̑нїѧ.
</span>
<span type='verse' num='46'>
И҆ речѐ и҆̀мъ: ꙗ҆́кѡ та́кѡ пи́сано є҆́сть, 
и҆ та́кѡ подоба́ше пострада́ти хрⷭ҇тꙋ̀ и҆ воскре́снꙋти ѿ 
ме́ртвыхъ въ тре́тїй де́нь,
</span>
<span type='verse' num='47'>
И҆ проповѣ́датисѧ во и҆́мѧ 
є҆гѡ̀ покаѧ́нїю и҆ ѿпꙋще́нїю грѣхѡ́въ, во всѣ́хъ 
ꙗ҆зы́цѣхъ, наче́нше ѿ і҆ерꙋсали́ма.
</span>
<span type='verse' num='48'>
Вы́ же є҆стѐ 
свидѣ́телїе си̑мъ.
</span>
<span type='verse' num='49'>
И҆ сѐ а҆́зъ послю̀ ѡ҆бѣтова́нїе 
ѻ҆ц҃а̀ моегѡ̀ на вы̀: вы́ же сѣди́те во гра́дѣ 
і҆ерꙋсали́мстѣ, до́ндеже ѡ҆блече́тесѧ си́лою свы́ше.
</span>
<span type='verse' num='50'>

И҆зве́дъ же и҆̀хъ во́нъ до виѳа́нїи, и҆ воздви́гъ рꙋ́цѣ 
своѝ, и҆ бл҃гословѝ и҆̀хъ.
</span>
<span type='verse' num='51'>
И҆ бы́сть є҆гда̀ 
бл҃гословлѧ́ше и҆̀хъ, ѿстꙋпѝ ѿ ни́хъ, и҆ возноша́шесѧ 
на нб҃о.
</span>
<span type='verse' num='52'>
И҆ ті́и поклони́шасѧ є҆мꙋ̀, и҆ возврати́шасѧ 
во і҆ерꙋсали́мъ съ ра́достїю вели́кою.
</span>
<span type='verse' num='53'>
И҆ бѧ́хꙋ вы́нꙋ въ 
це́ркви, хва́лѧще и҆ благословѧ́ще бг҃а. а҆ми́нь.

%&lt;Коне́цъ є҆́же ѿ лꙋкѝ ст҃а́гѡ є҆ѵⷢ҇лїа. стїхѡ́въ 
двѣ̀ ты́сѧщи ѻ҆́смь сѡ́тъ. и҆здаде́сѧ по лѣ́тѣхъ 
пѧтина́десѧтихъ хрⷭ҇то́ва вознесе́нїѧ.%&gt;

</span>
</document>
